<!DOCTYPE html>
<html lang="en">
<head>
        <title>وبلاگِ خوشی : پشتِ دستِ هنرمندان</title>
        <meta charset="utf-8" />
        <link rel="stylesheet" href="https://khoshi.net/theme/css/main.css" type="text/css" />
        <link href="https://khoshi.net/feeds/all.atom.xml" type="application/atom+xml" rel="alternate" title="وبلاگِ خوشی ATOM Feed" />

        <!--[if IE]>
                <script src="http://html5shiv.googlecode.com/svn/trunk/html5.js"></script><![endif]-->

        <!--[if lte IE 7]>
                <link rel="stylesheet" type="text/css" media="all" href="https://khoshi.net/css/ie.css"/>
                <script src="https://khoshi.net/js/IE8.js" type="text/javascript"></script><![endif]-->

        <!--[if lt IE 7]>
                <link rel="stylesheet" type="text/css" media="all" href="https://khoshi.net/css/ie6.css"/><![endif]-->

</head>

<body>
        
<header>
    <h1><a href="https://khoshi.net" id="site-title">وبلاگِ خوشی </a> :
        <a href="https://khoshi.net/drafts/wathing-replays.html" id="page-title">پشتِ دستِ هنرمندان</a></h1>
<time datetime="2022-03-12T00:00:00+03:30">Saturday 12 March 2022</time></header>
<article>
    <p>زمانی که دوتا بازی می‌کردم، بازی‌ام خیلی خوب نبود. یک پلیر آماتور که صرفا برای تفریح بازی می‌کند. کم بازی نمی‌کردم. مدت زمان زیادی در گیم‌نت و اگر می‌توانستم از چشم پدر دور بمانم، در خانه هم بازی می‌کردم. اما سطح بازی‌ام از حد معینی بهتر نمی‌شد. مثلا در سال اول بازی‌ام پیشرفت داشت اما سال دوم با سال سوم فرقی نداشت (من از اول راهنمایی تا سوم دبیرستان دوتا بازی کردم...) نمی‌دانستم چرا هر چه بازی می‌کنم فرقی نمی‌کند. یک بار از یکی از افرادِ مقیم گیم‌نت پرسیدم چه کنم. دو راهنمایی به من کرد. اولیش دیدنِ ریپلی بود. ریپلی‌ها در واقع فایلِ ذخیره شدهٔ یک بازیِ انجام شده بودند. شما می‌توانستید حرکات دیگر بازیکنان در طول آن بازی را مشاهده کنید. اوایل حوصله‌ام جواب‌گو نبود. وقتی می‌شود دست به کار شد و وارد بازی شد، چرا باید دست به سینه به مشاهدهٔ بازی دیگران نشست؟ در تمام زندگی تماشاگر دیگران بودن کافی نبود؟ حتی در دنیای بازی هم، به تماشا می‌نشستم؟<br>
اما زمانی که اولین ریپلی، که برای فینال یک مسابقه‌ای بود که اسمش را نمی‌دانستم(!) و مدت زمان قابل توجهی از آن می‌گذشت و از آن موقع تغییراتی در بازی ایجاد شده بود، را دیدم، نگاهم نسبت به ریپلی تغییر کرد. لذت بخش بود. انگار به یک اثر هنری نگاه می‌کردم. یک فیلمِ اکشن یا چیزی شبیه به آن. مهارت‌های بالا به همراه استراتژی. آن جا بود که تازه می‌توانستم راهِ درست بازی کردن را از روی دستِ با تجربه‌ها بیاموزم.</p>
<p>حالا این داستان‌ها برای چیست؟ مدتی است حس می‌کنم در مهارت برنامه‌نویسی‌ام پیشرفت قابل توجهی نکرده‌ام. از دیدن آموزش و دنبال کردن وبلاگ‌های مرتبط و طبیعتا دست به کد شدن، غافل نیستم ولی حس می‌کنم هنوز کدهایم آن قدری خوب نیست که بتوانم بهشان افتخار کنم. گاهی نتیجه کار راضی کننده است، ولی کدی که پشتِ قضیه است، نه. برخی پروژه‌ها، کدشان هم اثر هنری است، خروجی که جای خود دارد. حالا به این فکر افتادم که بروم پشت دستِ حرفه‌ای‌ها بایستم و نحوهٔ شکل گرفتنِ این آثارِ هنری را ببینم. فکرش هم از این پست جادی به سرم افتاد. قبلا هم از این پست‌ها داشت، اما خب ترجیح می‌دادم کمتر تماشاگر باشم و کاری واقعی انجام دهم. تجربهٔ دیدنِ ریپلی در بازی که مثبت بود، امیدوارم این جا هم بتوانم از برکاتش استفاده کنم.</p>
<p>قصد دارم از کدِ git شروع کنم. ابزاری که هر روز از آن استفاده می‌کنم. فکر نمی‌کنم ابزاری پر استفاده‌تر از آن در دنیای برنامه نویسی وجود داشته باشد. مهم نیست بر روی چه سیستم‌عاملی یا با چه ادیتوری کار می‌کنید، ولی حتما از گیت استفاده کرده‌اید. دیدنِ این اثر هنری که دیگر اثرِ هنرمندِ اصلی‌اش، کرنل لینوکس است، باید جذاب باشد.</p>
<p>می‌توانستم صبر کنم و بعد از خواندن کدش بیایم و این جا گزارشش را بدهم، اما در آن صورت ممکن بود در میان راه بیخیالش شوم. این طوری متعهد می‌شوم که به سراغش بروم.</p>
    <hr>
</article>
<a href = "mailto:khoshmehr0@gmail.com?subject=نظرات وبلاگ&body=در مورد پست پشتِ دستِ هنرمندان:" target="_blank">
نظر دهید.
</a>

        <footer>
                <a href="https://khoshi.net">وبلاگ شخصی محمدحسین خوش‌مهر</a>
                <div id="theme-credit">based on <a href="http://mathieu.agopian.info/mnmlist/theme.html">Thème mnmlist</a></div>
        </footer>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-3VQDWS0LYM"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-3VQDWS0LYM');
</script>
</body>
</html>