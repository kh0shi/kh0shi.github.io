<?xml version="1.0" encoding="utf-8"?>
<feed xmlns="http://www.w3.org/2005/Atom"><title>وبلاگِ خوشی - other</title><link href="https://khoshi.net/" rel="alternate"></link><link href="https://khoshi.net/feeds/other.atom.xml" rel="self"></link><id>https://khoshi.net/</id><updated>2023-08-05T00:00:00+04:30</updated><entry><title>سواری رایگان</title><link href="https://khoshi.net/freeriding.html" rel="alternate"></link><published>2023-08-05T00:00:00+04:30</published><updated>2023-08-05T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2023-08-05:/freeriding.html</id><content type="html">&lt;h3&gt;دربارهٔ این مطلب:&lt;/h3&gt;
&lt;p&gt;این مطلب در مورد درس &lt;a href="https://motamem.org/%d8%b3%d9%88%d8%a7%d8%b1%db%8c-%d8%b1%d8%a7%db%8c%da%af%d8%a7%d9%86/"&gt;سواری رایگان&lt;/a&gt;، از درس‌های دورهٔ تفکر سیستمی متمم نوشته شده و به نوعی ادامهٔ تمرین اون درس هست.&lt;br&gt;
منظور از سواری رایگان اینه که یه سری از افراد بدون این که هزینه‌ای پرداخت کنن، از خدمات عمومی استفاده می‌کنن. مثل کسایی که سوار اتوبوس میشن و پول نمیدن. هزینهٔ اونا رو در واقع دارن بقیهٔ مسافرا به دوش می‌کشن.&lt;br&gt;
تو درس با جزئیات بیشتری این مطلب توضیح داده شده که من دیگه بهش نمی‌پردازم. مثال‌های خوبی هم توی درس اومده. برای تمرین درس شرایطی توصیف شده که توی هر کدوم باید نظر بدیم اون کار اخلاقی بوده یا نه. من متن تمرین و اون مثال‌هایی که اون جا تو نظرات نوشتم رو دیگه این جا تکرار نمی‌کنم.&lt;/p&gt;
&lt;h2&gt;قواعد اخلاق&lt;/h2&gt;
&lt;p&gt;فکر می‌کنم برای سنجش درستی یا نادرستیِ یه رفتار، این قاعده به کار میاد:&lt;/p&gt;
&lt;blockquote&gt;
&lt;p&gt;اون طوری رفتار کن که دوست داری با خودت رفتار بشه. (یا به طور منفی، اون کاری که دوست‌نداری باهات بشه رو با دیگران انجام نده.)&lt;/p&gt;
&lt;/blockquote&gt;
&lt;p&gt;اسمش رو بذاریم &lt;strong&gt;قاعدهٔ اخلاق فردی&lt;/strong&gt;. برای بررسی اخلاقی یا غیر اخلاقی بودن شرایط توصیف شده تو درس، باید سعی کنیم خودمون رو به جای همهٔ ذینفعان بذاریم و ببینیم اگه جای اون کس باشیم، ممکنه ناراضی باشیم یا نه. این طوری نیست که با این قاعده بشه به جواب قطعی در مورد همهٔ شرایط رسید؛ بسته به این که محدودهٔ اثر اون عمل رو تا کجا ببینیم (از نظر زمانی و گستره)، ممکنه به جواب‌های متفاوتی برسیم. تفکر سیستمی کمک می‌کنه بتونیم نگاه جامع‌تری داشته باشیم.&lt;br&gt;
اما تفکر سیستمی، به جز دیدن اجزاء، دیدن کل سیستم رو هم به ما یاد میده. باید ببینیم اون کار چه اثری روی سیستم می‌ذاره. با این سوال می‌تونیم از زاویهٔ سیستمی به کارها نگاه کنیم:&lt;/p&gt;
&lt;blockquote&gt;
&lt;p&gt;اگه همه، همیشه این کار رو تکرار کنن چی میشه؟&lt;/p&gt;
&lt;/blockquote&gt;
&lt;p&gt;اسم این هم باشه &lt;strong&gt;قاعدهٔ اخلاق جمعی&lt;/strong&gt;.&lt;/p&gt;
&lt;p&gt;مشخصه که این قواعد رو من نساختم. هدف از اسم گذاری اینه که بتونم جلوتر بهشون اشاره کنم. می‌دونم یه احادیثی با محتوای قاعدهٔ اول از معصومین داریم. مثلا تو نامه ۳۱ نهج‌البلاغه مشابه‌ش وجود داره. غیر از این فکر کنم تو کتاب پوست در بازی از نسیم طالب هم مطالبی در تایید قاعدهٔ اول (با عنوان قاعدهٔ نقره‌ای و طلایی) و رد قاعدهٔ دوم وجود داشت.&lt;/p&gt;
&lt;h2&gt;بررسی مثال‌ها&lt;/h2&gt;
&lt;p&gt;حالا با این دو تا قاعده بریم سراغ مثال‌ها.&lt;/p&gt;
&lt;p&gt;&lt;strong&gt;مهسا و همسایهٔ مسافر&lt;/strong&gt;:&lt;/p&gt;
&lt;ul&gt;
&lt;li&gt;فردی: این جا هیچ آسیبی به مهسا و همسایه‌ش نمی‌رسه.&lt;/li&gt;
&lt;li&gt;جمعی: اگه همهٔ همسایه‌های یکی که رفته سفر بخوان از اینترنتش استفاده کنن چی میشه؟ سرعت این سواری‌کننده‌های رایگان کم میشه ولی باز از هیچی بهتره. هم‌چنان هم به شخص مسافر ضرری وارد نمیشه. در بلند مدت اگه به این موضوع نگاه کنیم، و همه همیشه و همه‌جا این کار رو بکنن، ممکنه تخمین شرکت ارائه دهندهٔ اینترنت از مصرف یه مشترک خانگی تغییر کنه و بر اساسش قیمت‌هاش رو تغییر بده. در مجموع این کار به نظرم یکمی غیر اخلاقیه.&lt;/li&gt;
&lt;/ul&gt;
&lt;p&gt;&lt;strong&gt;منشی و کدتخفیف&lt;/strong&gt;:&lt;/p&gt;
&lt;ul&gt;
&lt;li&gt;فردی: منشی و مدیر شرکت و شرکت که ضرری نمی‌کنن. شرکت فروشندهٔ چای چی؟ هدف این تخفیف چی بوده؟ احتمالا بالا بردن وفاداری تو مشتریان. یه بودجه‌ای برای این کار در نظر گرفتن. اما حالا این کد تخفیف داره استفاده میشه، بدون این که این اتفاق بیافته. به نظرم غیر اخلاقیه.&lt;/li&gt;
&lt;/ul&gt;
&lt;p&gt;&lt;strong&gt;مریم و قرعه‌کشی&lt;/strong&gt;:&lt;/p&gt;
&lt;ul&gt;
&lt;li&gt;فردی: این که برگزاری قرعه‌کشی و تحریک طمع مردم برای سود بیشتر چقدر اخلاقیه خودش جداگانه قابل بررسیه. اما کار مریم چی؟ ذی‌نفعان چه افرادی هستن؟ اون مشتری که عجله داشت که ضرری نمی‌کنه. رئیس فروشگاه چی؟ برای اون چه فرقی داره این برگه‌ها توسط چه کسی به صندوق انداخته میشن؟ اون یه تعدادی برگه چاپ کرده و انتظار داره در ازای یه مقدار فروش، یه تعداد از این برگه‌ها پخش بشه و در نهایت یه مبلغ مشخصی به فرد برنده بده. به نظرم اونم ضرری نمی‌کنه. بقیهٔ خریداران چی؟ شانس اونا هم تو قرعه کشی کم نمیشه. در شرایطی که اون برگه به صندوق انداخته نشه شانسشون بیشتره، ولی اگه خود اون شخصِ عجول برگه‌ش رو می‌نداخت تو صندوق چطور؟ تعداد برگه‌های چاپ شده ثابته. برای اونا هم فرقی نمی‌کنه کی هر برگه رو بندازه تو صندوق. نمی‌دونم، دیدن از نگاه اینا یکم دشواره. شاید غیر اخلاقی باشه.&lt;/li&gt;
&lt;li&gt;جمعی: اگه همهٔ خریدارانی که به طور اتفاقی یه برگه روی زمین پیدا می‌کنن اون رو برای خودشون پر کنن چی میشه؟ به خاطر محدود بودن تعداد این برگه‌های رها شده، سیستم به طور کلی آسیبی نمی‌بینه. باید برگردیم به همون سوال قبل و ببینیم این کار اجحاف در حق بقیهٔ خریداران هست یا نه.&lt;/li&gt;
&lt;/ul&gt;
&lt;h2&gt;مقابله با سواری رایگان&lt;/h2&gt;
&lt;p&gt;توی متن درس اشاره شده که سواری رایگان توی استفاده از کالاهای عمومی برای اقتصاددان‌ها مسئله‌ایه.&lt;br&gt;
راه حل اولیه اینه که تا جای ممکن باید کالاها رو از حالت عمومی، به حالت خصوصی تبدیل کنیم تا هر کس هر قدر که استفاده می‌کنه پول بده و حق کسی ضایع نشه. این راه تو نگاه اول درسته. ولی معمولا منفعت کل رو می‌تونه کم کنه.&lt;br&gt;
فرض کنید ویکیپدیا مشکل مالی نداره و داره با دونیت کار خودش رو جلو می‌بره. این همه آدم هم ازش استفاده می‌کنن. حالا اگه بخواد از حالت رایگان خارج بشه و مثل متمم فقط اعضا حق استفاده ازش رو داشته باشن چی میشه؟ اون وقت باید یه هزینه‌ای صرفِ پیاده سازی سیستم پرداخت و عضویت بشه. مجموع هزینهٔ تمام شده برای این سرویس افزایش پیدا می‌کنه. هزینهٔ این کار در نهایت داره از جیب (یه بخشی از) جامعه میره. اگه بخوایم مجموع هزینه و فایدهٔ همهٔ آدم‌ها رو در نظر بگیریم، این به ضررِ کل سیستمه. یه هزینه‌ای داره برای چیزی داده میشه که تو حالت قبلی نیازی بهش نبود.&lt;br&gt;
هزینهٔ پیاده سازی قابلیت‌های جدید تنها هزینهٔ وارده به استفاده کننده‌ها نیست. از این به بعد دیگه نتایج ویکیپدیا توی گوگل قابل نمایش نخواهد بود. از طرفی، قبلش یه عالمه آدم داشتن به طور رایگان از این دایرة‌المعارف استفاده می‌کردن و مثل کاری که سواد عمومی با جامعه می‌کنه، این سرویس می‌تونست سطح دانش و فهم کلی جامعه رو بالا ببره و به نفع همه باشه. این که یه فقیر بتونه به دانش دسترسی داشته باشه و تحلیل بهتری از شرایط بکنه، به نفع پول‌دارها و بانیان ویکیپدیا هم هست. اونا در نهایت تو جامعهٔ بهتری زندگی خواهند کرد.&lt;br&gt;
اما اگه بانیان کم بشن و همه بخوان سواری رایگان بگیرن چی؟ اون موقع شاید پولی کردن این سرویس تنها چاره باشه. شاید.&lt;/p&gt;
&lt;p&gt;یه نگاه دیگه هم میشه به قضیه داشت. به جای این که راه بی‌اخلاقی رو ببندیم، اخلاق رو ترویج کنیم. به جای راه حل اقتصادی، میشه به دنبال راه‌حل فرهنگی بود. منظورم از «به جایِ» تقابل و تضاد کامل این دو راه نیست. منظورم اینه که راه‌حل فرهنگی نسبت به راه‌حل اقتصادی تو اولویت باشه.&lt;br&gt;
به جای این که مستقیم بریم سراغ این که سیستم عضویت و اشتراک رو راه بندازیم و سوالمون این باشه که قیمت اشتراک چقدر باید باشه، اول بریم سراغ این سوالات: «ویکیپدیا چطور می‌تونه دونیت کردن رو برای مخاطبین جا بندازه و اهمیتش رو نشون بده؟» «با دونستن کدوم حقایق احتمال کمک کردن مردم بیشتر میشه؟»  &lt;/p&gt;
&lt;p&gt;من نمی‌دونم اصطلاح «&lt;strong&gt;اقتصاد فرهنگی&lt;/strong&gt;» چقدر توی جریان اصلی اقتصاد استفاده میشه، اما نباید ازش غافل شد. اون جامعه‌ای که بتونه بیشتر از راه حل‌های فرهنگی استفاده کنه، در نهایت هزینهٔ کمتری باید بپردازه و به نفع همه میشه.&lt;br&gt;
ترویج و تبلیغ همدلی و قناعت و انفاق می‌تونه تو محقق شدن چنین جامعه‌ای کمک کننده باشه. آموزش تفکر سیستمی هم مفیده. همین که تعداد افرادی که با تفکر سیستمی آشنایی دارن، و می‌تونن فراتر از خودشون، کل سیستم رو هم ببینن، بیشتر بشه، می‌تونه به تحقق چنین جامعه‌ای کمک کنه.&lt;/p&gt;
&lt;p&gt;هر چند که در نهایت نمیشه تو همهٔ شرایط به راه حل فرهنگی تکیه کرد. جنگ اخلاق و بی‌اخلاقی تمومی نداره. انسانِ مختار بالاخره می‌تونه بی‌اخلاقی بکنه و این حقیقت باید در نظر گرفته بشه. البته که خیلی فرق هست بین جامعه‌ای که انسان بی‌اخلاق رو اصل قرار میده و انصاف رو استثناء در نظر می‌گیره، با جامعه‌ای که انسان اخلاق‌مدار رو اصل قرار میده و نهادهاش رو بر این اساس بنا می‌کنه.&lt;/p&gt;</content><category term="other"></category><category term="اقتصاد"></category><category term="متمم"></category></entry><entry><title>گاز گرفتن</title><link href="https://khoshi.net/bite.html" rel="alternate"></link><published>2023-07-14T00:00:00+04:30</published><updated>2023-07-14T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2023-07-14:/bite.html</id><content type="html">&lt;p&gt;یکی از (بسیار) رفتارهای زشت من، نیش زدنه. تیکه انداختن و آزار کلامی. نه جوری که حاوی فحش و بی‌ادبی لفظی باشه، اما معناش گزنده‌س. شاید یه زمانی، قبل از این که پا به بزرگسالی بذارم، این رو جزو توانایی‌هام محسوب می‌کردم (!) اما الان بهش افتخار نمی‌کنم و سعی می‌کنم که کم‌ترش کنم.&lt;/p&gt;
&lt;p&gt;داشتم به این رفتارم فکر می‌کردم؛ که معمولا چه زمانی رخ میده؟ قبلش چه حسی دارم؟ بلافاصله بعدش چطور؟ چی میشه که اون لحظه نمی‌تونم جلوش رو بگیرم؟ معمولا طرف مقابل مرتکب چه خبطی شده؟ اون روز چه حالی داشتم و ... . سوالایی که بهم کمک کنه بهتر این رفتارم رو ببینم.&lt;br&gt;
و متوجه یه نکتهٔ جالب شدم. عمدهٔ قربانی‌های من، از افرادی‌ان که دوستشون دارم.&lt;br&gt;
بله! من افرادی که ازشون بدم میاد رو نادیده می‌گیریم، ممکنه زیر لب یه فحشی هم نسارشون کنم، اما نیش و کنایه‌م رو حرومشون نمی‌کنم. گزنده‌ترین حرف‌هایی که از دهن من خارج شده، خطاب به عزیزترین افراد زندگیم و نزدیک‌ترین دوستانم بوده. این در عین این که ناراحت کننده‌س، اما برای خودم جالب توجهه.&lt;/p&gt;
&lt;p&gt;در حال فکر کردن به ریشه‌های این یافتهٔ جدید بودم که یه بُعد سادیستیک و درعین حال ناشناختهٔ شخصیتم شروع کرد به توجیح کردنش. من حتی تو بچگی هم از دیدن زجر کشیدن موجودات دیگه بیزار بودم، حالا چطور دارم یه منطقی تو این کار می‌بینم؟&lt;br&gt;
شاید دلیل پشت این رفتار تو بعضی از موارد اینه که من می‌خوام یه اثری رو طرف مقابل بذارم. یه جوری توجهش رو جلب کنم. نمی‌دونم شما هم با افرادی که دوستاشون یا بچه‌ها رو گاز می‌گیرن مواجه شدید یا نه. طبق مشاهدات من این سندروم تو خانم‌ها شایع‌تره. اون گاز قطعا از روی محبته. ولی چرا؟&lt;br&gt;
من حس می‌کنم ناز کردن و بوسیدن یه کار گذرا و سطحی شده. همه بچه رو ناز می‌کنن. بعدشم هیچ اثری ازش نمی‌مونه. اون قدری بچه نوازش میشه که شاید حتی سرش رو برنگردونه ببینه اینی که داره نازش می‌کنه کیه. اما گاز فرق داره. با درد، بچه به خودش میاد، حواسش جمع میشه. می‌فهمه یه چیزی تغییر کرده. بعدشم جای گاز تا مدتی روی پوستش می‌مونه. البته من دچار این سندروم (به طور فیزیکی) نیستم و تا قبل از این درکی نداشتم که چرا این کار رو می‌کنن.&lt;/p&gt;
&lt;p&gt;حالا حس می‌کنم نیش زدن منم از همین جنسه. اون قدری تعارف تو ادبیات ما زیاده که من با هیچ لفظ محبت‌آمیزی نمی‌تونم یه تکون تو طرف مقابلم ایجاد کنم. روزی ۱۰۰ نفر ازش تشکر می‌کنن، «عاشقشن» و «قربونش میرن». من دیگه بالاتر از اینا چی می‌تونم بگم؟ ناز و نوازشِ کلامی به قدری زیاد شده که ما نسبت بهش بی‌حس شدیم. همینه که من برای تحریکِ حسگرهای طرف مقابل، مجبورم یه گاز ریز ازش بگیرم. یه گاز که تا مدتی جاش باقی خواهد بود.&lt;br&gt;
البته که این اتفاق خودآگاه نمی‌افته؛ این جزوی از خلق و خوی منه.&lt;br&gt;
یا شایدم اینا صرفا توجیهات من برای ادامه دادن به این رفتار زشتمه.&lt;/p&gt;
&lt;p&gt;خب این حرفا چه ربطی به شما داره؟ هیچی. اینا رو برای خودم نوشتم. از اون جایی که خواننده‌های این جا (احتمالا) از خواننده‌های دفترچه شخصیم کمتره، گفتم این جا بنویسمشون.&lt;/p&gt;</content><category term="other"></category><category term="شخصی"></category></entry><entry><title>اگر زندگی من فیلم بود، ژانرش چی بود؟</title><link href="https://khoshi.net/genre.html" rel="alternate"></link><published>2023-07-13T00:00:00+04:30</published><updated>2023-07-13T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2023-07-13:/genre.html</id><content type="html">&lt;p&gt;بیوگرافی.&lt;/p&gt;</content><category term="other"></category></entry><entry><title>ریشهٔ تعصب</title><link href="https://khoshi.net/bigotry.html" rel="alternate"></link><published>2023-06-02T00:00:00+04:30</published><updated>2023-06-02T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2023-06-02:/bigotry.html</id><content type="html">&lt;p&gt;اگه برای فهمیدن معنای تعصب به واژه‌نامه نگاه کنیم، با این معانی مواجه می‌شیم: از چیزی سخت جانبداری کردن. حمیت، عصبیت. سخت گیری.&lt;br&gt;
توی این واژه، عصبیت هست؛ یعنی کنار نیومدن با نظر دیگران و بروزش به صورتی عصبی. من فکر می‌کنم هر کسی که به اندازهٔ کافی موضع‌ش نسبت به یه چیزی روشن باشه و توان و قصد بروز موضع‌ش رو داشته باشه، اگه به اندازهٔ کافی تحت فشار قرار بگیره، می‌تونه تعصب از خودش نشون بده. اگه فردی در مورد هیچ چیزی و در هیچ شرایطی تعصب نداره، احتمالا اصلا موضعی نداشته و تحت فشار نظرش رو تغییر داده.&lt;br&gt;
البته که بعضیا بهتر بلدن مواضع روشن خودشون رو بیان کنن و حتی تعصبشون رو بروز بدن. به طوری که خیلی هم متمدنانه به نظر برسه. و بایدم این طور باشه. اما این دلیل نمیشه که بگیم اون شخص متعصب نیست.&lt;br&gt;
ریشهٔ تعصب به نظر من یه فرایند ذهنیِ ضروریه. به هر تعصبی اگه چند لایه عمیق‌تر نگاه کنیم، مستقل از موضوع، به الگوی مشابهی میشه رسید. تعصب اونجاییه که فرد مطمئن شده نظرش درسته. چه جوریش مهم نیست. مهم اینه که اونقدری اطمینان داره، که درصد اشتباه کردنش رو برابر صفر می‌گیره. صفر مطلق. تو بحثای علمی معمولا گزاره‌های یقینی نداریم. اگه ادعایی می‌خواد بشه، یه «طبق مشاهدات» یا «بر اساس آخرین دست‌آوردهای علمی» قبلش میاد. این یعنی که احتمال غلط بودن اون گزاره رو در نظر می‌گیرن. این کلیدی‌ترین ویژگی علم و روش علمیه. علم در برابر آزمایش‌های جدید متواضعه. درسته که خود علم متواضعه، اما دانش‌مند متواضع خیلی نداریم و خارج از فضای علمی معمولا جوری گزاره‌های علمی رو میگن انگار که وحی منزله و غیر از این امکان نداره باشه. تا وقتی که ما یه درصدی، هر چند خیلی خیلی کوچیک، برای اشتباه کردنمون در نظر بگیریم، تعصب شکل نمی‌گیره. وقتی با حرف یا تجربه‌ای مواجه می‌شیم که ممکنه نظرمون رو نقص کنه، منطقی برخورد می‌کنیم و می‌بینیم این تناقض چطور ایجاد شده. اون حرف جدید غلطه یا نظر قبلی ما غلط بوده.&lt;/p&gt;
&lt;blockquote&gt;
&lt;p&gt;به طور کلی یکی از مشخصه‌های تعصب این است که نسبت به استدلال، تحربه و مثال‌های نقض نفوذ ناپذیر است.&lt;/p&gt;
&lt;/blockquote&gt;
&lt;p&gt;تعصب وقتی شکل می‌گیره که ما در مورد موضوعی، دیوار می‌کشیم در مقابل هر احتمالی که نظر ما رو نقض کنه. تعصب با این تعریف عام‌تر، دیگه لازم نیست حتما نژادی یا مذهبی باشه. دلایل مختلفی می‌تونه پشتش باشه، مثل جایی که دیدن احتمالاتِ دیگه، به ضرر ما باشه. ما نمی‌خوایم قبول کنیم آدمی که اوردیم تو شرکت دستش کجه. همهٔ اخبار دیگه رو در قالب حسودی و زیرآب‌زنی نادیده می‌گیریم. این دیوار لازم نیست حتما درونی باشه؛ تعصب می‌تونه وقتی شکل بگیره که ما فقط سراغ یه سری کتاب و پادکست و حرف همسو با نظرات قبلی‌مون بریم. وقتی تصمیم می‌گیریم اخبار رو از کانال‌های مشخصی دنبال کنیم و غیر از اون رو دروغ محض بدونیم. وقتی ارتباطمون رو با آدم‌هایی که موضعشون فرق می‌کنه، قطع می‌کنیم. رسانه به راحتی می‌تونه ذهن ما رو از فکر کردن به احتمالاتِ دیگه منحرف کنه. ممکنه حتی به فکر من خطور نکنه که خریدن چیزای جدید حال منو بهتر نمی‌کنه و چیزی که بهش نیاز دارم، یه لباس یا گوشی یا ماشین بهتر نیست.&lt;/p&gt;
&lt;p&gt;اما توان پردازشی ما محدوده. ما نمی‌تونیم همهٔ احتمالات رو در عالم در نظر بگیریم و همهٔ شواهد رو بررسی کنیم. از یه جا به بعد تصمیم می‌گیریم که برخی گزاره‌ها رو یقینی بگیریم و توان پردازشیِ محدودمون رو بذاریم روی مسائلی که به نظرمون مهم‌ترن. «اگه زندگی من یه فیلم باشه چی؟» «اگه زمین صاف باشه چی؟» «اگه... ؟»&lt;br&gt;
احتمالات، بی‌نهایتن و ما عمرمون به شدت کوتاهه. ما مجبوریم که احتمال بعضی چیز‌ها رو بعد از یه جایی، صفر در نظر بگیریم و دیگه گزاره‌های مخالف باهاش رو بررسی هم نکنیم. کسی که می‌خواد در مورد هیچ چیزی تعصب نداشته باشه، و هر حرف و نظری رو ارزیابی کنه، نمی‌تونه قدم از قدم برداره و تو احتمالات بی‌پایان غرق میشه.&lt;br&gt;
احتمالا خیلی از افراد موضع‌شون نسبت به خدا همینه. اون تعریفی که بعضی از فلاسفه از خدا دارن رو نه میشه اثبات کرد و نه رد. یه نفر یا در شک دائم می‌مونه و موضع روشنی نخواهد داشت، یا متعصبانه قبول می‌کنه که خدا هست یا نیست و دیگه نظرات مخالف رو نمی‌شنوه.&lt;/p&gt;
&lt;blockquote&gt;
&lt;p&gt;وقتی وارد «موزهٔ مدارا» در لس‌آنجلس می‌شوید، در اتاقی قرار می‌گیرید که عکس‌ها یا فیلم‌هایی از افراد مختلف نشانتان می‌دهند تا تشخیص دهید که تاب تحمل کدام گروه از مردم را ندارید. به موردهای آشنای زیادی در این زمینه برمی‌خورید (سیاه‌پوستان، زنان، یهودیان، همجنس‌گرایان)، اما موردهای ناآشناتری مثل کوتاه‌قدها، چاق‌ها، موطلایی‌ها، معلولان و ... نیز به چشمتان می‌خورد. فیلمی ویدئویی درباره انواع و اقسام تعصبات و غرض‌ورزی‌ها نشانتان می‌دهند تا قانعتان کنند که هیچ‌کس از قضاوت تبعیض‌آمیز بری نیست و هر کس دست کم از برخی افراد خوشش نمی‌آید. بعد، از شما دعوت می‌کنند تا وارد خود موزه شوید که دو در دارد: روی یکی از درها نوشته «متعصبان» و روی دیگری نوشته «غیر متعصبان». در دوم همیشه قفل است تا اگر کسی حتی پس از طی آن مراحل اولیه همچنان خودش را غیرمتعصب دانست، در این جا دیگر کاملا متوجه امر بشود.&lt;/p&gt;
&lt;/blockquote&gt;
&lt;p&gt;این که یکی میگه «من در مورد هیچ چیزی تعصب ندارم»، دو تا معنی می‌تونه داشته باشه. یکی این که کلا موضع روشنی نداره و هر موقع بسته به شرایط می‌تونه نظرش رو تغییر بده؛ یا این که نتونسته بفهمه تعصبش در مورد چیه.&lt;/p&gt;
&lt;p&gt;خب حالا که راه گریزی از تعصب نیست چه کنیم؟ بی‌خیالش بشیم؟&lt;br&gt;
به نظر من یه رویکرد مفید در مواجهه با تعصب، به جای تلاش برای متعصب نبودن، اینه که آدم بدونه در چه مواردی تعصب داره. اگه لیستی از تعصباتمون داشته باشیم، خیلی کمک کننده‌س. مثلا پیشنهاد می‌کنم هیچ وقت در مورد مسائلی که تعصب دارید وارد بحث نشید. اون بحث به شما کمک نخواهد کرد. هم‌چنین اگه فهمیدیم موضوع برای طرف مقابل تعصبیه، باز هم می‌تونیم بحث رو تموم کنیم. این لیست کمک می‌کنه در عمل با مدارای بیشتری برخورد کنیم. تعصب روی آدما نصب شده و قابل حذف هم نیست. اگه نیازی به کشتن طرف مقابل نیست، سعی کنیم تعصبش رو نادیده بگیریم و از موضوع عبور کنیم.&lt;/p&gt;
&lt;hr&gt;
&lt;p&gt;*نقل قول ها از کتاب «&lt;a href="https://khoshi.net/mistakes-were-made.html"&gt;کی‌بود کی‌بود؟&lt;/a&gt;» هست.&lt;/p&gt;</content><category term="other"></category><category term="شخصی"></category></entry><entry><title></title><link href="https://khoshi.net/untitled.html" rel="alternate"></link><published>2022-12-24T00:00:00+03:30</published><updated>2022-12-24T00:00:00+03:30</updated><author><name>محمدحسین خوش‌مهر</name></author><id>tag:khoshi.net,2022-12-24:/untitled.html</id><content type="html">&lt;p&gt;من از شعر لذت می‌برم. یعنی می‌بردم. بهت گفته بودم. اصلا مگه می‌شه کسی از شعر لذت نبره؟ بالاخره هر کسی می‌تونه یه راهی برای لذت بردن از شعر پیدا کنه. عمده لذت من از شعر، به خاطر اون کلمهٔ آخر بیته. به خاطر قافیه. تو بیشتر شعرها، در حین خوندن وقتی به آخرای بیت می‌رسیم، دیگه قافیه رو می‌شه حدس زد. معلوم می‌شه کلمهٔ بعدی چی باید باشه و این بیت به چی نیاز داره تا کامل بشه. انتظارش رو می‌کشیم. و اون چیزِ کامل کننده و مورد انتظار، بلافاصله محقق می‌شه. درست همون چیزی که می‌خوایم، همون وقت و همون جایی که باید، میاد و سر جاش می‌شینه. لذت بالاتر از این هم داریم؟ انگار که یه ارضا شدنی آخر هر بیت وجود داره.&lt;br&gt;
علاقه‌ام به پازل هم از همین نوع بود. قرار گرفتن هر قطعه سر جای خودش. یه پاداش فوری، برای رسیدن به جواب، بعد از جست‌وجو بین قطعات پراکنده. تلاش برای پیدا کردن تیکهٔ بعدی،  به همراه یه آرامش خاطری که می‌دونی اون چیزی که می‌خوای و لازمش داری، همون جاست؛ فقط باید یذره بگردی.&lt;br&gt;
بازی‌های معمایی هم همینش برای من سرگرم کننده بود. جار زدن امتیاز به دست اومده تو این بازیا برای من جالب نیست. لذت رسیدن به جواب موردِ انتظار، مشوق و انگیزهٔ من بود.&lt;/p&gt;
&lt;p&gt;تو لذت‌گرایی، قناعت معنی نمیده. باید از هر چیزی، بیشترین لذت ممکن رو ببریم. غیر از این اسرافه. و ظرفیت شعر بیشتر از ایناس. بعضی شعرها از حد انتظار هم بالاتر میرن. یه قافیه‌ای برای بیت حدس می‌زنی؛ اما جوری که انتظارشو می‌کشی پیش نمیره و غافلگیرت می‌کنه. بهتر از چیزی که می‌خوای. بهتر از حدست. یه چیزی فراتر از قافیهٔ ظاهری. بعضی بیت‌ها یه معنای تحسین برانگیزی رو حمل می‌کنن. انگار اون چیزی که همیشه تو سرت بوده و نمی‌تونستی بیانش کنی رو پیدا می‌کنی. حتی فکرش رو هم نمی‌کردی که در قالب کلمات بگنجه. یه حادثه‌ای که انتظارش رو نداشتی. یک ارضای روحی.
البته تو که همهٔ این چیز‌ها رو می‌دونی.&lt;/p&gt;
&lt;p&gt;پازلی که برام خریده بودی رو یادته؟ من نه از کادوی تولد خوشم میومد و نه از سوپرایز کردن. جوری که انتظارشو نداشتم غافلگیرم کردی. من نگفته بودم که پازل دوست دارم، سلیقهٔ خودت بود. با استرس ازم پرسیدی که خوشم میاد؟ منم با اشتیاق همه‌شو برات تعریف کردم؛ تا جایی که برات چندتایی شعر خوندم. از اون وقت، هر شبی که فرصتی گیر می‌اوردیم، با هم شعر می‌خوندیم و چای می‌خوردیم و پازل درست می‌کردیم.
وقتایی که کلافه می‌شدی رو یادت هست؟ که آخه چرا بسته‌شو انداختم دور و حالا بدون الگو چطور باید درستش کنیم؟ منم این طور توجیه می‌کردم، که حالا آخرش به تصویری می‌رسیم که انتظارشو نداریم. شاید نتیجه بهتر از تصورات ما باشه. حل کردن معما با راهنمایی، کیف نمی‌ده. این‌ها هر چند راست بود، اما همه‌ش بهونه بود. من دوست داشتم بیشتر طول بکشه.&lt;/p&gt;
&lt;p&gt;تو اون دوران همه چیز سر جاش بود. تک تک روز‌هام مثل ابیات یه شعر، به نظم دراومده بود.&lt;br&gt;
که قافیه‌ش تو بودی.&lt;br&gt;
تو دقیقا سر جات قرار داشتی. روزگارم رو موزن می‌کردی. معناش رو کامل می‌کردی. اون اتفاقی که باید، اونی که می‌خواستم، تو زمان و مکان درست. حتی اشتباه‌هات، اشکال‌هات و قسمت‌های ناخواسته‌ت. نقص‌هات هم کمک می‌کرد تا بهتر سر جات قرار بگیری و با حضورت، جای خالی رو پر کنی. بالاتر از همهٔ انتظاراتم. تصویری می‌ساختی بهتر از همهٔ رویاهام. همون قافیه‌ای که معنای شعر رو، غافلگیرکننده تغییر میده. تو همونی بودی که فکرش رو نمی‌کردم پیدا کنم.&lt;/p&gt;
&lt;p&gt;من تک تک لحظاتمون رو به یاد میارم. اما چیزی که هیچ وقت از خاطرم نمیره، اون شبیه که برگشتم و دیدم پازلو تنهایی کامل کرده‌ای. پازلی که می‌شد چند هفته دیگه ازش لذت برد. هنوز نگاهِ بهت‌زده‌م به کلمه تبدیل نشده بود که گفتی مگه همینو نمی‌خواستی؟ چیزی نتونستم بگم. اون بیت به جایی رسیده بود که فقط یه جور ممکن بود تموم بشه. فقط سرم رو انداختم پایین. چارهٔ دیگه‌ای نداشتم. نگاهی به منظرهٔ پاییزی پازل انداختم که کم کم داشت خیس می‌شد. اون جا فهمیدم طبیعت بی‌جان یعنی چی. انگار پازل هم فهمیده بود که کارش دیگه تمومه.&lt;br&gt;
نه این که متوجه نباشم یا خودم رو بزنم به اون راه؛ فقط دلم می‌خواست مراسمِ همیشگی رو، برای آخرین بار تا تهش برگزار کنیم. صدای این پا اون پا کردنِ تنهایی رو پشت در می‌شنیدم که منتظرم بود. نمی‌دونم صدای یه آشنا چطور اون قدر ناآرومم کرد. وقتی نشستم که حداقل شعر رو بخونم، اعتراضی نکردی.&lt;br&gt;
تو بودی، پازل بود، شعر بود، اما هیچی سر جاش نبود. بین بیت‌ها به ناموزون بودنِ اوضاع فکر می‌کردم. به جوابِ معمایی که رو مبلِ روبه‌روم نشسته بود. نمی‌دونستم باید بهتر از همیشه بهت خیره بشم تا برای یه عمر توشه بردارم، یا وقت رو غنیمت بشمرم و پروژهٔ فراموش کردنت رو زودتر شروع کنم. فرقی هم نمی‌کرد. به قدری جزئیات چهره‌ت رو ازبر بودم که مرور دوباره‌ش، شاید برای چشمام همچنان موهبت محسوب می‌شد، اما به حال حافظه‌م سودی نداشت. فراموش کردنت هم قرار بود یه عمر زمان ببره، چند دقیقه زودتر یا دیرتر، چه فرقی می‌کرد؟ اون شبو طبق رسومات رفتار کردیم. شبیه مجلس ختم. بالای سر پیکر بی‌جون پازل، مرثیه‌خوانی کردیم.&lt;/p&gt;
&lt;hr&gt;
&lt;p&gt;پی‌نوشت: مدت‌ها از زمان نوشتن این متن می‌گذره. بیشتر از اونی که به نظر می‌رسه.&lt;/p&gt;</content><category term="other"></category></entry><entry><title>چرا مدتیست نمی‌نویسم؟</title><link href="https://khoshi.net/why.html" rel="alternate"></link><published>2022-11-17T00:00:00+03:30</published><updated>2022-11-17T00:00:00+03:30</updated><author><name>محمدحسین خوش‌مهر</name></author><id>tag:khoshi.net,2022-11-17:/why.html</id><content type="html">&lt;p&gt;نمی‌دانم!&lt;/p&gt;</content><category term="other"></category></entry><entry><title>اشتباه</title><link href="https://khoshi.net/mistake.html" rel="alternate"></link><published>2022-05-25T00:00:00+04:30</published><updated>2022-05-25T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2022-05-25:/mistake.html</id><content type="html">&lt;p&gt;از &lt;a href="https://motamem.org/%d8%af%d8%b1%d8%b3-%da%af%d8%b1%d9%81%d8%aa%d9%86-%d8%b4%da%a9%d8%b3%d8%aa-%d9%85%d9%88%d9%81%d9%82%db%8c%d8%aa-%da%86%db%8c%d9%be-%d9%87%db%8c%d8%ab/"&gt;این&lt;/a&gt; پست متمم شروع شد. دعوت به گفت و گویی در مورد این جمله:
&lt;img alt="شکست" src="https://motamem.org/wp-content/uploads/2018/08/chip-heath-fail-fast.jpg"&gt;&lt;/p&gt;
&lt;p&gt;اولش جمله منو جذب نکرد. بعد که شروع به خواندن کامنت‌ها کردم، کم کم جالب‌تر شد.
این حرف‌ها قرار بود یک کامنت باشن، زیر همون پست. بعد که نوشتمش، دیدم شخصی‌تر از فضای متممه. از طرفی هم دیگه نوشته بودمش، گفتم به این بهانه این جا رو هم به‌روز کنم.&lt;/p&gt;
&lt;p&gt;کلا نظرات حول دو تا موضوع بود.
۱. اقدام نکردن
۲. قبول نکردن شکست
یا اصلا کاری نمی‌کنیم که بخوایم شکست رو سرمایه کنیم، یا اونقدر شکستمون رو قبول نمی‌کنیم که دیر میشه و هزینه‌ش زیاد.&lt;/p&gt;
&lt;p&gt;بعضی وقتا هم میشه که فکر می‌کنیم از شکست درس گرفتیم. یه نتیجهٔ ساده‌انگارانه از یه موقعیت برداشت کردیم. مثلا تو یکی از نظرات نوشته بود که برای شروع یکی از کارهاش چک داده بوده و بعد که موعدش رسیده بوده مجبور شده بوده ماشینش رو بفروشه. بعد این درس رو گرفته بود که چک دادن کار بدیه و تا آخر دیگه همچین کاری نکرده! واقعا مشکل از چک بوده؟&lt;/p&gt;
&lt;p&gt;من کلا کم شکست خوردم. خیلی کم. بزرگترین شکستم، مشروط شدن یک ترم تو دانشگاه بوده! اصلا ریسک‌پذیر نیستم. اگه احتمال بدم تو کاری ممکنه شکست بخورم و هزینه‌ای متحمل بشم، اصلا سمتش هم نمیرم. تا جایی که تو بازی‌هایی که بلد نیستم هم به زور شرکت می‌کنم. ماه‌ها طول کشید تا یه دست با بچه‌های شرکت FIFA بازی کنم. چون می‌دونستم قراره ببازم! و وقتی تن به بازی کردن دادم که دیگه بهونه‌ای برای فرار نداشتم.&lt;/p&gt;
&lt;p&gt;این جمله یه جورایی شبیهِ همون جملهٔ نیچه‌س:&lt;/p&gt;
&lt;blockquote&gt;
&lt;p&gt;آن چه مرا نکُشد، قوی‌ترم می‌کند.&lt;/p&gt;
&lt;/blockquote&gt;
&lt;p&gt;شکستی که به قدر کافی زود هنگام باشه، با احتمال کمتری می‌تونه کشنده باشه. سرمایه گذاری و قوی‌تر شدن هم شبیه‌ن دیگه.&lt;/p&gt;
&lt;p&gt;چیزی که تو نظرات به چشمم اومد این بود که بعضیا به جای شکست، از لفظ باختن استفاده کرده بودن؛ یا اشتباه کردن. این الفاظ یه موقعیت برگشت پذیر رو نشون میدن. یه زمین خوردن که میشه بعدش بلند شد. اما شکست، غیر قابل برگشته. چیزی که می‌شکنه به این سادگیا درست نمی‌شه. که این مطلب رو هم قبلا از خود استاد شنیده بودم. یادم نیست کجا. با خوندن نظرات برام یادآوری شد.&lt;/p&gt;
&lt;p&gt;کامنت‌ها رو که می‌خوندم، کم کم در پس‌زمینهٔ ذهنم آهنگ اشتباه، اثر بهرام نورایی، پخش شد. با این که مدت‌ها بود گوشش نکرده بودم.&lt;/p&gt;
&lt;blockquote&gt;
&lt;p&gt;وقته اینه که بگم که اشتباه کردم&lt;br&gt;
زنده باد اشتباهِ خوبِ من&lt;br&gt;
کردنی ترین اشتباه زندگیم&lt;br&gt;
اشتباهِ خوبِ من&lt;/p&gt;
&lt;/blockquote&gt;
&lt;p&gt;حالا که می‌بینم، احتمالا بزرگ‌ترین اشتباه من، اشتباه نکردن بوده. در واقع بازی نکردن. شروع نکردن. که با تکرارش، دست به اشتباه‌های بزرگ‌تری زدم. اگه قراره از اشتباه درس بگیریم، باید اشتباهات جدید بکنیم.
باید قبل از این که این روند به شکستم تبدیل بشه، به سراغ اشتباه‌های جدید برم. کردنی‌ترین اشتباه(های) زندگیم، اشتباهِ(های) خوبِ من...&lt;/p&gt;</content><category term="other"></category><category term="شخصی"></category></entry><entry><title>غر زدن</title><link href="https://khoshi.net/nagging.html" rel="alternate"></link><published>2022-04-05T00:00:00+04:30</published><updated>2022-04-05T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2022-04-05:/nagging.html</id><content type="html">&lt;p&gt;یکی از چیزهایی که واقعا از آن بدم می‌آید، &lt;strong&gt;غر زدن&lt;/strong&gt; است. خیلی زود عصبی‌ام می‌کند. شخص و موضوعش هم مهم نیست. شاید برخی‌ها حق داشته باشند غر بزنند، ولی این باعث نمی‌شود که حال من از این رفتار بد نشود.&lt;/p&gt;
&lt;p&gt;«غر» در نظر من چند ویژگی اصلی دارد:&lt;/p&gt;
&lt;h2&gt;۱. اعلام نارضایتی&lt;/h2&gt;
&lt;p&gt;این که واضح است. غر زدن حتما بر اثر موضوعی است که مطابق میل شخص نیست. این مورد توضیح خاصی ندارد.&lt;/p&gt;
&lt;h2&gt;۲. بی‌اثر&lt;/h2&gt;
&lt;p&gt;غر زدن کاملا بی‌اثر نیست. مگر می‌شود گفتن و نگفتنِ حرفی هیچ فرقی با هم نداشته باشد؟ غر زدن احتمالا شخصِ غرغرو را در کوتاه مدت کمی سبک می‌کند. گاهی هم توهمِ انجام فعالیتِ اثر بخش به او می‌دهد. مثل کسی که از پشتِ یک اکانت توییتر در حال مبارزه است! دیگر اثرش هم در اکثر مواقع، خرد کردن اعصاب دیگران است.
اما ویژگی غر به نظر من این است که روی موضوعِ مورد بحث، تاثیری ندارد. غر زدن با آگاهی دادن، انتقاد کردن یا مطالبه کردن فرق دارد. غر زدن مثلِ غیبت کردن پشت سرِ رئیسِ اداره می‌ماند، نه مثل انتقال نا رضایتی به طور مستقیم به او.&lt;/p&gt;
&lt;h2&gt;۳. تکراری&lt;/h2&gt;
&lt;p&gt;من بیان یک نارضایتی، برای اولین بار را مصداق غر زدن به حساب نمی‌آورم. اولین بار می‌تواند درد دل باشد، یا نوعی اطلاع رسانی. یا حتی تلاشی واقعی برای تغییر شرایط. ولی وقتی معلوم شد اعلام نارضایتی به این شیوه نمی‌تواند وضع را بهتر کند، تکرار، همان حرف را به غر تبدیل می‌کند. اگر ۱۰ بار اول حرفی اثر نگذاشته، احتمالا ۱۰ بار بعدی هم اثر نخواهد گذاشت. حداقل نه به این شیوه. با هر بار تکرارِ آن، احتمال تاثیرش کمتر می‌شود، نه بیشتر. گفتم، این با یک مطالبهٔ جمعی فرق می‌کند. این که تعداد زیادی آدم نارضایتی‌شان را اعلام کنند، با تکرار آن نارضایتی توسط یک نفر متفاوت است. اعلام نارضایتی برای بار اول، خیلی هم پسندیده است. اگر اثر نکرد چه؟ خب عینا تکرار کردنش هم اثر نخواهد کرد، باید به فکر راه دیگری بود. یک بیان جدید یا یک رفتار و حرکتِ عملی یا ... .&lt;/p&gt;
&lt;p&gt;حالا من خودم از دستِ غر زدنِ دیگران، کم غر نمی‌زنم. گفتم یک بار هم به صورت مکتوب این نارضایتی را اعلام کنم، شاید اثر کرد!&lt;/p&gt;</content><category term="other"></category><category term="شخصی"></category></entry><entry><title>جا مانده از جهادی</title><link href="https://khoshi.net/jahadi.html" rel="alternate"></link><published>2022-03-20T00:00:00+03:30</published><updated>2022-03-20T00:00:00+03:30</updated><author><name>محمدحسین خوش‌مهر</name></author><id>tag:khoshi.net,2022-03-20:/jahadi.html</id><content type="html">&lt;p&gt;در سال‌های گذشته، معمولا این موقعِ سال جور می‌شد که به عنوان اردوی جهادی، به روستاهای جنوب کرمان بروم. امسال به دلایلی نشد. وقتی باید آن جا باشی و نیستی، بهتر می‌شود از آن جا بودن گفت. در زمان‌های دیگر، آن قدر مشغله و روزمرگی زیاد است که کمتر به یاد روزهای اردوهای جهادی می‌افتم، وقتی هم که آن جایم، شرایط فرق می‌کند. در آن جا وقتی برای گفتن نیست، آن جا جای کار کردن است و اگر فرصتی باشد، فکر کردن.&lt;br&gt;
حرف که زیاد می‌شود در این باره گفت. فعلا به گفتن تعدادی از مزایا و معایب اکتفا می‌کنم.&lt;/p&gt;
&lt;h2&gt;مزایا&lt;/h2&gt;
&lt;h3&gt;۱. سفر&lt;/h3&gt;
&lt;p&gt;سفر است دیگر. چیزی در یک مسافرت معمولی نیست که در این اردو نباشد.&lt;/p&gt;
&lt;h3&gt;۲. دیدن زندگی روستایی&lt;/h3&gt;
&lt;p&gt;در همهٔ سفرها این فرصت به دست نمی‌آید. فکر می‌کنم برای کسی که در ایران زندگی می‌کند، مهم است که بداند درصد زیادی از جمعیت کشورش در چه وضعیتی زندگی می‌کند. منظورم وضعیت بدی نیست، بعدا از محرومیت می‌گویم. همه در روستا محروم نیستند. گله داران و باغدارانی هستند که سرمایه‌شان از برخی سرمایه داران ساکن در شهر هم بیشتر است، اما در روستا و با مناسبات اجتماعی و فرهنگی و جغرافیایی آن جا زندگی می‌کنند. قطعا زندگی در همهٔ روستاها به یک شیوه نیست، اما همه‌شان ویژگی‌های مشترکی و تفاوت‌هایی اساسی با شهر دارند که شناختشان برای یک شهر نشین، تجربهٔ خوبی خواهد بود.&lt;/p&gt;
&lt;h3&gt;۳. محرومیت&lt;/h3&gt;
&lt;p&gt;مقصد اردوهای جهادی (معمولا) روستاهای محروم و کم برخوردار است. دیدن محرومیت هم نعمتی است که چشم آدم را به نعمت‌هایی که نسبت بهشان نابینا شده، باز می‌کند. اصلا دیدن این همه اختلاف در سطح زندگی می‌تواند مفید باشد. مصرفِ خود من در روزهای بعد از اردو، تا زمانی که هنوز تصاویرِ تبلیغات و دیگر هیاهوی شهر جایگزین خاطراتِ سفرم نشده، کم مصرف‌تر و ساده‌زیست‌ترم.&lt;/p&gt;
&lt;h3&gt;۴. همنشینی با دوستان&lt;/h3&gt;
&lt;p&gt;سفر رفتن به همراه حداقل ۲۰ - ۳۰ نفر دیگر مزهٔ خودش را دارد. آن هم با هم‌سفرها و آشناهای چند ساله.&lt;/p&gt;
&lt;h3&gt;۵. آب و هوا&lt;/h3&gt;
&lt;p&gt;من ساکن تهران هستم. خب معلوم است که کیفیت هوای آن جا از نظر آلودگی بهتر است. تابستان هایش گرم است اما هوای اول بهارش مطبوع است. با این که از ابتدای متن خیلی تلاش کردم، اما خیلی شبیه انشاهای «تعطیلات خود را چگونه گذراندید» شد.&lt;/p&gt;
&lt;h3&gt;۶. رهایی از دغدغه&lt;/h3&gt;
&lt;p&gt;در زمان تعطیلات و در سفر معمولا قرار است که این اتفاق بیافتد اما آن قدر دل‌مشغولی هست که این هدف همیشه به راحتی به دست نمی‌آید. غیر از محیطِ روستایی، سبک زندگی در آن جا به کمک می‌آید تا دیگر نگرانی‌ها کمرنگ شود. کار بدنی در بیشتر طول روز، برای منی که در روزهای عادی بیشتر از کله‌ام کار می‌کشم تا از بدنم، نوعی استراحت ذهنی محسوب می‌شود. این فراقت با بیکاری و استراحت مطلق سخت‌تر میسر می‌شود. چرا که فکر و خیال آدم را رها نمی‌کند. اما کار بدنی و مشغولیتی که فشار ذهنی نمی‌آورد، فرصت استراحت برای ذهن را بهتر فراهم می‌کند.&lt;br&gt;
غیر از آن خیلی از دغدغه‌های بی‌معنی دیگر هم آن جا وجود ندارد. همه لباس یک دست می‌پوشند پس دیگر نیازی نیست که نگران ظاهر خود باشیم. زمان خواب و بیدار شدن مشخص است و وقت کم نمی‌آید. نگران تهیه غذا و به دست آورد رزق نیستیم و می‌دانیم که شاید غذا کم‌تر یا ساده‌تر، اما هر چه هست، می‌رسد و با شکم خالی نخواهیم خوابید. تنها دغدغه این است که کار را برسانیم.&lt;/p&gt;
&lt;h3&gt;۷. مفید بودن&lt;/h3&gt;
&lt;p&gt;من نمی‌دانم ساختن خانه یا آبرسانی به یک روستا در بلند مدت واقعا باری از مشکلات کم می‌کند یا نه، اما قطعا در کوتاه مدت از زحمت زندگی بعضی افراد می‌کاهد. همین دانسته این حس را به آدم می‌دهد که کاری که انجام می‌دهد پوچ نیست و از آن خیری به دیگران می‌رسد. این حس مفید بودن هم خوشایند است و هم سازنده.&lt;br&gt;
غیر از مفید بودن، «خوب» بودن هم در اردوی جریان دارد. این جا کسی به اجبار نیامده، و هیچ کاری هم اجباری نیست. با این حال تقریبا همهٔ افراد با انگیزهٔ مثبت به کارشان می‌پردازند. کسی از زیر کار درنمی‌رود. در این مدت چنان جوی قالب می‌شود که نه تنها افراد از زیر مسئولیت‌هایشان شانه خالی نمی‌کنند، که گاهی در انجام کارهای بیشتر هم با هم رقابت می‌کنند.&lt;/p&gt;
&lt;h3&gt;۸. آرامش&lt;/h3&gt;
&lt;p&gt;سرعت زندگی در روستا کم‌تر است. آن جا کم سر و صداتر، کم جمعیت‌تر و به طور کلی ساده‌تر است. این موضوع برای من خوشایند است. این خلوتی در کنار ۳ مورد قبلی، آرامش عمیقی برای آدم ایجاد می‌کند. &lt;/p&gt;
&lt;p&gt;و برای مسلمان‌تر ها:&lt;/p&gt;
&lt;h3&gt;۹. نماز اول وقت و جماعت&lt;/h3&gt;
&lt;p&gt;برنامه خواب و ساعت و کارها برای این موضوع مناسب است.&lt;/p&gt;
&lt;h3&gt;۱۰. گناه کمتر&lt;/h3&gt;
&lt;p&gt;جو و شرایط این گونه ایجاب می‌کند.&lt;/p&gt;
&lt;h2&gt;معایب&lt;/h2&gt;
&lt;h3&gt;۱. مفید نبودن&lt;/h3&gt;
&lt;p&gt;ساختن خانه‌های غیر اصولی در جایی خشک و به دور از امکانات است چقدر کار درستی است؟ یا ساخت مدرسه در روستایی که مشکل آب شرب دارند؟ همان‌طور که گفتم این کارها در کوتاه مدت قطعا بی‌فایده نیستند و اگر تدبیر جامع‌تری نباشد، همین‌ها هم ضروری (و ناکافی) محسوب می‌شوند. اما قطعا نیاز به مدیریت و تدبیر جامعی است تا به این تلاش‌ها جهت داده شود و کارهای جدی‌تر با آثار بلندمدت انجام داده شود. راستش شنیده‌ام برخی گروه‌های جهادی دارند کارهای جدی‌تری می‌کنند. کارشناسی شده و اصولی‌تر ولی خودم فرصت آشنایی و همکاری با این گروه‌ها را نداشته‌ام.&lt;/p&gt;
&lt;h3&gt;۲. تاثیر منفی روی محلی‌ها&lt;/h3&gt;
&lt;p&gt;جمعی از بچه‌های شهری که معمولا گیر نیازهای اولیه زندگی نبوده‌اند و اکثرا وضع بدی ندارند، با فرهنگ و رفتارهای طبقه و محل سکونت خود به روستایی محروم می‌روند. اگر تعامل جهادگران با روستاییان مدیریت نشود، ممکن است برخی فرهنگ‌های نادرست به روستاییان منتقل شود.&lt;/p&gt;
&lt;h3&gt;۳. از دست دادن گزینه‌های جایگزین&lt;/h3&gt;
&lt;p&gt;این نکته منفی محسوب می‌شود؟ اگر بخواهیم حسابش کنیم، بالاخره در همه تصمیمات وجود دارد. ما با انتخاب یک گزینه، گزینه‌های دیگر را از دست می‌دهیم. با رفتن به اردوی جهادی از مهمانی‌های فامیلی یا سفری تفریحی یا حتی اردوی راهیان نور را از دست می‌دهیم.&lt;/p&gt;</content><category term="other"></category><category term="شخصی"></category></entry><entry><title>مرا نخوان</title><link href="https://khoshi.net/two-kinds.html" rel="alternate"></link><published>2022-02-25T00:00:00+03:30</published><updated>2022-02-25T00:00:00+03:30</updated><author><name>محمدحسین خوش‌مهر</name></author><id>tag:khoshi.net,2022-02-25:/two-kinds.html</id><content type="html">&lt;p&gt;آدم‌هایی که محتوا تولید می‌کنند، عموما دو دسته‌اند:&lt;/p&gt;
&lt;p&gt;۱- آدم‌هایی که می‌دانند از چه چیزی صحبت می‌کنند. این‌ها نیازی ندارند برای نوشتن مطلب، به ترجمه و سرقت متوسل شوند. دست روی کیبورد ببرند، حرفِ خودشان با صدای خودشان روی صفحه می‌آید. نه این که زحمتی برایشان نداشته باشد، ولی عمدهٔ زحمتش را قبلا کشیده‌اند. این‌ها آنقدر از دانش و تجربه انباشته و لبریز شده‌اند و این دانش در تک تک رفتار و گفتارشان سرازیر می‌شود و حالا حرف‌هایشان در قالب محتوا ریخته شده. پست وبلاگ یا هر نوشته یا محتوای دیگرشان، فقط بخشی از داناییشان است. حرف‌های نگفته‌شان بیشتر از نوشته‌هایشان است.&lt;/p&gt;
&lt;p&gt;۲- دسته دوم ولی هنوز پر نشده‌اند. برای نوشتن یک پست، باید ۱۰ پست دیگر بخوانند و از کتاب و فیلم و چیز‌های دیگر مدد بگیرند تا ریز ریز بتوانند مطالب لازم برای یک نوشته را سر هم کنند و با زحمت به انتشار برسانند. گاهی هم توان تحمل این همه زحمت را ندارند و متنی پوچ و بی‌مایه را در معرض دید دیگران قرار می‌دهند.&lt;br&gt;
نه این که این‌ها بد باشند! این‌ها در همین نوشتن‌ها رشد می‌کنند. من خودم، اگر اصلا به حساب بیایم، از همین دسته‌ام. مدام به فکرم که نوشتهٔ بعدی را از کجا و به چه بهانه باید جور کنم. مطلبش را از که قرض بگیرم(!) و متنش را از روی دست که بنویسم؟&lt;/p&gt;
&lt;p&gt;دنبال کردن گروه اول برای مخاطب مفید است. آن‌ها پیامکشان هم آموزنده است و برای کسی که گوش کند، درس دارد. حتی سکوتشان حرف دارد برای گفتن. پای صحبتشان، چیزی گیر عابرین گذری هم می‌آید؛ حتی اگر ظرفیت کلاس درسشان را نداشته باشند.
گروه دوم ولی هنوز حرف برای گفتن ندارند. تکرار می‌کنند تا یاد بگیرند. نوشتن، بیشتر برای خودشان مفید است، نه دیگران. این‌ها را معمولا دوستانشان می‌خوانند و با هم نظری رد و بدل می‌کنند و با هم رشد می‌کنند. ارزش همراهی کردن دارند، ولی ارزش دنبال کردن، نه.&lt;/p&gt;
&lt;p&gt;مشکل جایی شروع می‌شود که افرادی از گروه دوم، ادای گروه اول را دربیاورند، یا بدتر از آن، خودشان باورشان شود که از آن دسته‌اند. اول با رویای عضویت در گروه اول شروع می‌کنند و بعد به جای تمرکز روی شخصیت و پیشینهٔ اشخاص گروه اول، سعی می‌کنند بخشی از خروجی‌شان را کپی کنند. مخاطب هم امروز زیاد است. بالاخره تعدادی هستند که سره را از ناسره نشناسند و به دنبال این‌ها بیافتند. آن وقت این خودش می‌شود دلیل برای جذب مخاطب بیشتر و فریب خوردن بیشتر نویسنده و خیلی از اوقات، محروم شدنش از رشد واقعی؛ و البته، تلف شدن وقت مخاطبین.
دلم برای آنانی که ناخواسته در این ورطه می‌افتند، می‌سوزد، اما آنان که با علم به جهلشان، ادای علم درمی‌آورند، ارزش دل سوزی ندارند.&lt;/p&gt;
&lt;p&gt;همان طور که گفتم، من از گروه دومم. یک تازه کار. پس وظیفه خود می‌دانم که صراحتا اعلام کنم این جا ارزش دنبال کردن ندارد. اگر وقت دارید، بروید سراغ افراد گروه اول و چیزی به خودتان اضافه کنید.&lt;/p&gt;</content><category term="other"></category><category term="وبلاگ نویسی"></category></entry></feed>