<?xml version="1.0" encoding="utf-8"?>
<feed xmlns="http://www.w3.org/2005/Atom"><title>وبلاگِ خوشی</title><link href="https://khoshi.net/" rel="alternate"></link><link href="https://khoshi.net/feeds/all.atom.xml" rel="self"></link><id>https://khoshi.net/</id><updated>2023-07-14T00:00:00+04:30</updated><entry><title>گاز گرفتن</title><link href="https://khoshi.net/bite.html" rel="alternate"></link><published>2023-07-14T00:00:00+04:30</published><updated>2023-07-14T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2023-07-14:/bite.html</id><content type="html">&lt;p&gt;یکی از (بسیار) رفتارهای زشت من، نیش زدنه. تیکه انداختن و آزار کلامی. نه جوری که حاوی فحش و بی‌ادبی لفظی باشه، اما معناش گزنده‌س. شاید یه زمانی، قبل از این که پا به بزرگسالی بذارم، این رو جزو توانایی‌هام محسوب می‌کردم (!) اما الان بهش افتخار نمی‌کنم و سعی می‌کنم که کم‌ترش کنم.&lt;/p&gt;
&lt;p&gt;داشتم به این رفتارم فکر می‌کردم؛ که معمولا چه زمانی رخ میده؟ قبلش چه حسی دارم؟ بلافاصله بعدش چطور؟ چی میشه که اون لحظه نمی‌تونم جلوش رو بگیرم؟ معمولا طرف مقابل مرتکب چه خبطی شده؟ اون روز چه حالی داشتم و ... . سوالایی که بهم کمک کنه بهتر این رفتارم رو ببینم.&lt;br&gt;
و متوجه یه نکتهٔ جالب شدم. عمدهٔ قربانی‌های من، از افرادی‌ان که دوستشون دارم.&lt;br&gt;
بله! من افرادی که ازشون بدم میاد رو نادیده می‌گیریم، ممکنه زیر لب یه فحشی هم نسارشون کنم، اما نیش و کنایه‌م رو حرومشون نمی‌کنم. گزنده‌ترین حرف‌هایی که از دهن من خارج شده، خطاب به عزیزترین افراد زندگیم و نزدیک‌ترین دوستانم بوده. این در عین این که ناراحت کننده‌س، اما برای خودم جالب توجهه.&lt;/p&gt;
&lt;p&gt;در حال فکر کردن به ریشه‌های این یافتهٔ جدید بودم که یه بُعد سادیستیک و درعین حال ناشناختهٔ شخصیتم شروع کرد به توجیح کردنش. من حتی تو بچگی هم از دیدن زجر کشیدن موجودات دیگه بیزار بودم، حالا چطور دارم یه منطقی تو این کار می‌بینم؟&lt;br&gt;
شاید دلیل پشت این رفتار تو بعضی از موارد اینه که من می‌خوام یه اثری رو طرف مقابل بذارم. یه جوری توجهش رو جلب کنم. نمی‌دونم شما هم با افرادی که دوستاشون یا بچه‌ها رو گاز می‌گیرن مواجه شدید یا نه. طبق مشاهدات من این سندروم تو خانم‌ها شایع‌تره. اون گاز قطعا از روی محبته. ولی چرا؟&lt;br&gt;
من حس می‌کنم ناز کردن و بوسیدن یه کار گذرا و سطحی شده. همه بچه رو ناز می‌کنن. بعدشم هیچ اثری ازش نمی‌مونه. اون قدری بچه نوازش میشه که شاید حتی سرش رو برنگردونه ببینه اینی که داره نازش می‌کنه کیه. اما گاز فرق داره. با درد، بچه به خودش میاد، حواسش جمع میشه. می‌فهمه یه چیزی تغییر کرده. بعدشم جای گاز تا مدتی روی پوستش می‌مونه. البته من دچار این سندروم (به طور فیزیکی) نیستم و تا قبل از این درکی نداشتم که چرا این کار رو می‌کنن.&lt;/p&gt;
&lt;p&gt;حالا حس می‌کنم نیش زدن منم از همین جنسه. اون قدری تعارف تو ادبیات ما زیاده که من با هیچ لفظ محبت‌آمیزی نمی‌تونم یه تکون تو طرف مقابلم ایجاد کنم. روزی ۱۰۰ نفر ازش تشکر می‌کنن، «عاشقشن» و «قربونش میرن». من دیگه بالاتر از اینا چی می‌تونم بگم؟ ناز و نوازشِ کلامی به قدری زیاد شده که ما نسبت بهش بی‌حس شدیم. همینه که من برای تحریکِ حسگرهای طرف مقابل، مجبورم یه گاز ریز ازش بگیرم. یه گاز که تا مدتی جاش باقی خواهد بود.&lt;br&gt;
البته که این اتفاق خودآگاه نمی‌افته؛ این جزوی از خلق و خوی منه.&lt;br&gt;
یا شایدم اینا صرفا توجیهات من برای ادامه دادن به این رفتار زشتمه.&lt;/p&gt;
&lt;p&gt;خب این حرفا چه ربطی به شما داره؟ هیچی. اینا رو برای خودم نوشتم. از اون جایی که خواننده‌های این جا (احتمالا) از خواننده‌های دفترچه شخصیم کمتره، گفتم این جا بنویسمشون.&lt;/p&gt;</content><category term="other"></category><category term="شخصی"></category></entry><entry><title>اگر زندگی من فیلم بود، ژانرش چی بود؟</title><link href="https://khoshi.net/genre.html" rel="alternate"></link><published>2023-07-13T00:00:00+04:30</published><updated>2023-07-13T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2023-07-13:/genre.html</id><content type="html">&lt;p&gt;بیوگرافی.&lt;/p&gt;</content><category term="other"></category></entry><entry><title>اقتصاد | طمع</title><link href="https://khoshi.net/greed.html" rel="alternate"></link><published>2023-07-02T00:00:00+04:30</published><updated>2023-07-02T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2023-07-02:/greed.html</id><content type="html">&lt;p&gt;پیش‌نوشت: مدتیه من به اقتصاد علاقه مند شدم و دارم سعی می‌کنم بیشتر در موردش بدونم. در حال حاضر دارم ویدیوهای &lt;a href="https://maktabkhooneh.org/course/%D8%A7%D9%82%D8%AA%D8%B5%D8%A7%D8%AF-%D8%AE%D8%B1%D8%AF-%D8%AF%D9%88%D8%B1%D9%87-%D9%81%D8%B1%D8%B9%DB%8C-mk104/"&gt;اقتصاد خرد، دورهٔ فرعی&lt;/a&gt; رو توی مکتب‌خونه نگاه می‌کنم و هم‌زمان کتاب &lt;a href="https://www.goodreads.com/book/show/460226.Intermediate_Microeconomics"&gt;اقتصاد خرد واریان&lt;/a&gt; که منبع این دوره‌ست رو هم می‌خونم. دوست دارم چیزایی که تو این موضوع به ذهنم می‌رسه رو این جا ثبت کنم.&lt;br&gt;
قرار نیست یه نقد و ادعای خیلی جدی توشون باشه؛ بیشتر شبیه بلند بلند فکر کردنِ کسیه که داره اقتصاد یاد می‌گیره.&lt;/p&gt;
&lt;hr&gt;
&lt;p&gt;اقتصاد در مورد &lt;strong&gt;انتخاب&lt;/strong&gt;‌های انسان در بین &lt;strong&gt;منابع محدود&lt;/strong&gt;ه. قبل از این که به عرضه و تقاضا و بازار و نیروی کار و چیزای دیگه برسیم، تقریبا میشه گفت که اقتصاد از این دو اصل شروع میشه:  &lt;/p&gt;
&lt;ol&gt;
&lt;li&gt;&lt;strong&gt;اصل بهینه‌یابی&lt;/strong&gt;: انسان‌ها می‌خوان وضع‌شون رو بهتر کنن.  &lt;/li&gt;
&lt;li&gt;&lt;strong&gt;اصل تعادل&lt;/strong&gt;: منابع تو دنیا محدوده و همه نمی‌تونن همهٔ چیزهایی که دلشون می‌خواد رو داشته باشن.&lt;/li&gt;
&lt;/ol&gt;
&lt;p&gt;همون طور که نوشته شده، اینا «اصل» هستن. یعنی گزاره‌هایی که بدیهی‌ان و نیازی به اثبات ندارن؛ چیزایی که ما همین طوری می‌پذیریمشون. گزاره‌ها توی علم، مخصوصا توی علوم انسانی، مثل گزاره‌های دنیای ریاضی، با یدونه مثالِ نقض رد نمیشن. یعنی اگه یه آدم پیدا بشه که نخواد وضعش رو بهتر کنه اشکالی به این اصل وارد نیست. علوم انسانی می‌خوان تا جایی که میشه نوع بشر رو شرح بدن و پیش‌بینی‌ش کنن. و این گزاره‌ها در مورد نوع بشر درسته؛ ظاهرا.&lt;/p&gt;
&lt;p&gt;اصل اول چی داره میگه؟&lt;br&gt;
به نوعی این اصل میشه تعریف انسان در اقتصاد. انسان موجودیه که می‌خواد وضع خودش رو بهتر بکنه. راستش ما تو مفاهیم اولیهٔ اقتصاد چیزی به عنوان انسان نداریم. دو تا موجودیت اصلی و پایه تو اقتصاد تعریف میشه. «بنگاه» که تولید می‌کنه، و «مصرف کننده». انسان‌ها به طور عام مصرف کننده هستن. هر جا داریم در مورد انسان صحبت می‌کنیم، در حال تصمیم گرفتن بین مصرفِ منابع محدوده. به محض این که مصرف کردن رو متوقف کنه، دیگه تو اقتصاد دیده نمی‌شه. ما فقط انسان‌های نیازمند رو می‌بینیم. کسایی که هنوز گرسنه‌اند. اون هم فقط نیاز به منابع محدود، یعنی چیزایی که به همه نمیرسه و میشه براشون نرخ تعیین کرد. یعنی اگه کسی گرسنه باشه، ولی بخواد خودش رو با یه چیز رایگان که به همه می‌رسه سیر کنه، هم‌چنان تو اقتصاد وجود نداره.&lt;/p&gt;
&lt;p&gt;من لحظات زیادی رو تجربه کردم که هیچ چیزی نمی‌خواستم. احساس رضایت مطلق؛ بی‌نیازی. موقعی که غرق کار یا ورزش شده‌ام، وقتی توی کوه از طلوع خورشید لذت می‌برم، عصری که نشستم تو خونه و دارم چاییم رو می‌خورم و خیلی لحظات دیگه. اون موقع هیچ احساس کمبودی توی من وجود نداره که بخوام برطرفش کنم. حتی به وضعیت بهتر فکر هم نمی‌کنم.  &lt;/p&gt;
&lt;p&gt;اینا مثال نقض نیست. من آدم خاصی نیستم. همهٔ آدم‌ها از این لحظات تجربه کردن. حتی لزومی نداره تو اون لحظات سیر باشیم؛ چه بسیار زمان‌هایی که جوری غرق در لحظه شدیم، که حتی یادمون رفته که تشنه و گرسنه‌ایم. شاید یکی بگه این لحظات تو زندگی افراد استثناء هستن. استثناء هستن، چون ما تصمیم گرفتیم این لحظات رو نادیده بگیریم.
وقتی ما انسان رو «موجودی که بیشتر می‌خواد» تعریف می‌کنیم و بر این اساس جامعه رو شکل می‌دیم، آدم‌ها مجبور میشن که مدام بیشتر بخوان. همون قضیهٔ میخ و چکشه. این یه &lt;a href="https://motamem.org/%D9%81%D8%B1%D8%B6-%D8%AE%D9%88%D8%AF-%D8%A7%D9%86%D8%AC%D8%A7%D9%85/"&gt;فرض خودانجام&lt;/a&gt;ه. ما تصمیم گرفتیم که انسان‌های راضی و بهترین لحظات زندگی همهٔ انسان‌ها رو نبینیم.&lt;/p&gt;
&lt;p&gt;اینا در مورد اقتصاد خرده، اما مباحث اقتصاد کلان هم با تکیه بر همین اصول ساخته میشه. خیلی از نظریاتی که اثبات میشن، غلط‌ان. چون قیدِ فرضشون رو در نظر نگرفتن. ما فرض می‌کنیم با یک جامعهٔ همواره گرسنه مواجه‌ایم و دنیایی که نمی‌تونه همه رو سیر کنه.&lt;br&gt;
اقتصاددان‌ها حواسشون نیست که فقط در مورد انسان‌های گرسنه می‌تونن نظر بدن. آیا با همون تواضعی که اول دورهٔ اقتصاد خرد، در مورد بقیهٔ جوانب زندگی انسان ابراز ناآگاهی می‌کنن، در ابعاد کلان هم می‌تونن تشخیص بدن که از کجا به بعد رو دیگه نمی‌دونن؟ یا به جاش سعی می‌کنن گرسنگی رو به مردم القا کنن تا هم‌چنان استدلال‌هاشون قابل استفاده به نظر برسه؟&lt;br&gt;
اگه حواسمون نباشه، اون وقت اقتصاد میشه دنیای آدم‌های طماع. منظورم از طمع، خواستن بیشتر از نیازه. افرادی که هیچ وقت سیر نمیشن. و چون فقط همین‌ها تعریف شدن، خود به خود طمع میشه طبیعی‌ترین رفتار انسان.&lt;/p&gt;
&lt;p&gt;آیا این حرفای من فقط به خاطر بعضی لحظات خاص توی زندگیمه؟ یا به خاطر اینه که من کم غذام و لذت زیادی از خوردن نمی‌برم؟ نمی‌دونم، شاید. اما اینا فقط بر اساس تجربه شخصی نیست. شواهدی هست که آمریکایی‌ها با ۶۰هزار دلار در سال سیر میشن. آقای کانمن آخر &lt;a href="https://www.ted.com/talks/daniel_kahneman_the_riddle_of_experience_vs_memory?language=fa"&gt;این سخنرانی تد&lt;/a&gt; توضیح میدن که درآمد اگه کمتر از این مقدار باشه، هنوز آدم‌ها نیاز‌هاشون برطرف نشده و ناراضی‌ان، اما وقتی از این حد رد میشن، بالا رفتن درآمد تاثیری توی رضایت از زندگی نداره.&lt;/p&gt;
&lt;p&gt;خب حالا راه حل چیه؟
یه راه می‌تونه این باشه که فاکتورها رو در مقیاس کلان درست تعیین کنیم. مگه هدفْ بیشینه کردن تعداد افراد راضی و بیشینه کردن میزان لحظات بی‌نیازی نیست؟ اگه اقتصاد خرد قراره فقط نیاز‌ها رو ببینه، اون وقت تنها فاکتور مهم تو اقتصاد کلان باید این باشه که «چطوری کاربرد اقتصاد رو به حداقل برسونیم؟» «چی کار کنیم تا بخش کوچیک‌تری از دنیا از منظر اقتصاد قابل تحلیل باشه؟» به جای این که بخوایم بهره‌وری و تولید سرانه رو بیشینه کنیم، باید تعداد گرسنه‌ها رو کمینه کنیم. بالاتر رفتن درآمد افرادْ بیشتر از حد بی‌نیازی دیگه ارزشی نداره. من نمی‌گم باید پولِ پول‌دارها رو ازشون بگیریم؛ ولی باید قبول کنیم که اون جا دیگه اقتصاد نباید دخالت کنه. نباید تحلیل ارائه بده. نباید به کسی که دو پرس غذا خورده بگیم تو با غذای بیشتر حالت بهتر میشه. اقتصاد مال نیازمندهاست؛ مال گرسنه‌ها.&lt;br&gt;
غیر از کم کردن تعداد این افراد، یه معیار مفید دیگه می‌تونه پایین اوردنِ درآمد مورد نیاز برای رسیدن به بی‌نیازی باشه. البته که این دو تا فاکتور رو هم اثر دارن ولی میشه از دو زاویه بهش نگاه کرد. یکی این که چی کار کنیم آدم‌های بیشتری به ۶۰هزار دلار در سال برسن، یا این که چی کار کنیم آدم‌ها با درآمد کمتری بتونن به نهایت رضایت مادی دست پیدا کنن.&lt;br&gt;
من هنوز خیلی در این باره نخوندم اما می‌دونم که این حرفِ جدیدی نیست و قبلا هم چنین نگاهی وجود داشته. نظریه‌های اقتصادی‌ای هست که به جای این که بخوان تولید سرانه و بهره‌وری رو به بالاترین حد ممکن برسونن، بالا بردن شادی و رضایت از زندگی رو هدف قرار میدن. احتمالا چیزای دیگه‌ای هم مطرح شده که من هنوز ازشون بی‌خبرم.&lt;/p&gt;
&lt;p&gt;یه راه دیگه هم به ذهنم می‌رسه که باشه برای بعد.&lt;/p&gt;</content><category term="economy"></category><category term="اقتصاد"></category></entry><entry><title>کتاب | شمع‌دانی‌ها</title><link href="https://khoshi.net/pelargoniums.html" rel="alternate"></link><published>2023-06-26T00:00:00+04:30</published><updated>2023-06-26T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2023-06-26:/pelargoniums.html</id><content type="html">&lt;p&gt;شاعر این اثر عاشقه&lt;/p&gt;
&lt;blockquote&gt;
&lt;p&gt;تلخ است که لبریز حقایق شده است&lt;br&gt;
زرد است که با درد موافق شده است&lt;br&gt;
عاشق نشدی وگرنه می‌فهمیدی&lt;br&gt;
پاییز بهاری‌ست که عاشق شده است  &lt;/p&gt;
&lt;/blockquote&gt;
&lt;p&gt;و عاشق طبیعت&lt;/p&gt;
&lt;blockquote&gt;
&lt;p&gt;چشمت شده غرق رود جاری در باغ&lt;br&gt;
دستت شده مست آبیاری در باغ&lt;br&gt;
ای مجتهد عشق، حلالت باشد&lt;br&gt;
آواز غنایی قناری در باغ  &lt;/p&gt;
&lt;/blockquote&gt;
&lt;p&gt;اما در شهر زندگی می‌کنه و با این که نگاهش هم‌چنان به طبیعته&lt;/p&gt;
&lt;blockquote&gt;
&lt;p&gt;پوشانده به تن قبای رسمی در صف&lt;br&gt;
دنبال کمی هوای رسمی در صف&lt;br&gt;
ده بود و درخت‌های عاشق در رقص&lt;br&gt;
شهر است و درخت‌های رسمی در صف  &lt;/p&gt;
&lt;/blockquote&gt;
&lt;p&gt;دل خوشی از شهر نداره.&lt;/p&gt;
&lt;blockquote&gt;
&lt;p&gt;شب مانده و چشم‌ها پُر از شبنم‌ها&lt;br&gt;
در حال عبورند دمادم غم‌ها&lt;br&gt;
در شهر شلوغ ما تماشا دارد&lt;br&gt;
تنهایی دسته‌جمعی آدم‌ها  &lt;/p&gt;
&lt;/blockquote&gt;
&lt;p&gt;چیزی که بیشتر از اینا نظرم رو جلب کرد، نگاهش به مرگه. مرگ رو ساده می‌بینه&lt;/p&gt;
&lt;blockquote&gt;
&lt;p&gt;فردا که شود، فراغتی خواهم داشت&lt;br&gt;
دیدار و سکوت و حیرتی خواهم داشت&lt;br&gt;
از زندگی شلوغ چون برگردم&lt;br&gt;
در مرگ حیات خلوتی خواهم داشت  &lt;/p&gt;
&lt;/blockquote&gt;
&lt;p&gt;اما نه مثل خیام&lt;/p&gt;
&lt;blockquote&gt;
&lt;p&gt;تا کی به وجود خود ستم خواهی کرد؟&lt;br&gt;
از عمر خودت چقدر کم خواهی کرد؟&lt;br&gt;
آدم تو به جاودانگی محکومی&lt;br&gt;
تا چند تظاهر به عدم خواهی کرد؟  &lt;/p&gt;
&lt;/blockquote&gt;
&lt;p&gt;و قطعا این نگاه ریشه در دین داره&lt;/p&gt;
&lt;blockquote&gt;
&lt;p&gt;ابریم که ارث پدریمان اشک است&lt;br&gt;
مشق شب و درس سحری‌مان اشک است&lt;br&gt;
هر کس به زبان خود سخن می‌گوید&lt;br&gt;
ما نیز زبان مادری‌مان اشک است  &lt;/p&gt;
&lt;/blockquote&gt;</content><category term="books"></category><category term="کتاب"></category></entry><entry><title>کتاب | تندتر از عقربه‌ها حرکت کن</title><link href="https://khoshi.net/faster-than-hands.html" rel="alternate"></link><published>2023-06-10T00:00:00+04:30</published><updated>2023-06-10T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2023-06-10:/faster-than-hands.html</id><content type="html">&lt;p&gt;خبر ندارم امروز نوید نجات‌بخش کجاست و داره چی کار می‌کنه، امیدوارم هر جا هست &lt;strong&gt;موفق&lt;/strong&gt; باشه.&lt;/p&gt;
&lt;blockquote&gt;
&lt;p&gt;موفقیتی که من را از اطرافینام جدا کند یا از مردمم، موفقیت نیست. موفقیتی که من در آن تنها باشم و یکه، بیشتر خودخواهی است تا موفقیت.&lt;/p&gt;
&lt;/blockquote&gt;
&lt;p&gt;از قبل‌تر هم با "موفقیت" و نمونه‌های موفق غربی، به خصوص معاصر‌هاشون، مشکل داشتم. موفقیتی که سراسر بیشتر خواستن و رقابت با دیگرانه. اما بیرون از کله‌م، نمی‌تونستم نمونه‌ش رو پیدا کنم. تنها جایی که ذهنم می‌رفت، می‌رسید به علمای دین و اساتید اخلاق و دیگه یه ذره قابل فهم‌ترش، روایت شهدا. اما تو این کتاب یه نمونه از این حرکت رو تو متن زندگیِ امروز دیدم.&lt;br&gt;
تجربهٔ خوندن کتاب خیلی شبیه به کتاب‌های سرگذشت شهداست. تصویری که تو کتاب از نوید نجات‌بخش ارائه شده، یه شهید زنده‌س. امیدوارم همیشه شهید و زنده بمونه.&lt;/p&gt;
&lt;p&gt;تو عموم دین‌دارهای روزگار فعلی، دین‌داری به نماز و روزه و چند تا مراسم مذهبی محدود میشه. تو حساب‌کتاب و برنامه‌ریزی، مخصوصا تو بحثای مالی، خدا جایی نداره. بدهی‌ها به تعداد ماه‌ها تقسیم میشه؛ قسط‌ها از درآمد‌ها کم میشه؛ اگه پولی بمونه جایی که سود بیشتری هست سرمایه‌گذاری میشه. همون حساب‌کتاب‌هایی که یه بی‌دین می‌کنه.&lt;br&gt;
اما تو نگاه «نجات‌بخش»، خدا وجود داره. صحنه‌گردان خداست. مدیریت نجات‌بخش سکولار نیست. دخل‌وخرجِ کار و کاسبی و زندگیش رو با معادلاتِ دنیاییِ صرف محاسبه نمی‌کنه.&lt;br&gt;
البته که هستن افرادی که با شعار و ظاهر دینی می‌خوان کارشون رو جلو ببرن اما هم‌چنان معادلات زندگی خودشون رو طبق فرمول‌های دنیایی حساب می‌کنن.&lt;/p&gt;
&lt;blockquote&gt;
&lt;p&gt;وقتی می‌گوییم [حرکت اقتصادی] رنگ دینی داشته باشد، منظورم برگزاری نماز جماعت یا نوشتن حدیث در کارگاه نیست. این‌ها هم خوب‌اند. این‌ها هم به کار برکت می‌دهند؛ ولی رنگ دینی در کار اقتصادی به نظر من یعنی این که نیتت کسب پول یا رشد سرمایه نباشد. حواست باشد بخشی از خواست الهی برای مشغول کردن انسان‌ها به کار و شغل این بوده که نیاز‌های یکدیگر را تأمین کنند. در چنین فهم و باوری، عالی‌ترین نیت، خدمت به بندگان خداست.&lt;/p&gt;
&lt;/blockquote&gt;
&lt;p&gt;این حرفا رو کی داره می‌زنه؟ اینا حرفای یه روحانی که منکر فواید علمه و به نظرش برای شفای بیمارا فقط باید دعا کرد نیست. کسی داره اینا رو میگه که داره پیشرفته‌ترین دستگاه‌ها توی تکنولوژی‌های روز دنیا رو می‌سازه. یه شرکت چندصد نفره رو راه انداخته و اداره می‌کنه و محصولاتش و تکنولوژیش رو به خارج از ایران هم صادر می‌کنه. کسی که علم و ابزارهاش رو انکار نمی‌کنه؛ بلکه داره با کمترین امکانات و هزینه، کاری که بزرگترین شرکت‌ها تو دنیا می‌کنن رو انجام میده. کاری می‌کنه که هیمنهٔ خیلی از شرکت‌ها و کارهای علمی فرومی‌ریزه. «مگه میشه بدون پنجاه سال سابقه و کلی سرمایه‌گذاری و ده‌ها سال کار تحقیق و توسعه، شتاب‌دهنده خطی درست کرد؟» بله، میشه. ولی راهش اونی نیست که به طور معمول آموزش میدن.&lt;/p&gt;
&lt;p&gt;این کتاب پره از کم‌کاری مسئولین و اشکالات توی سیستم. با این که با خوندن کتاب من امیدم نسبت به ساختار کمتر شد، اما امید به آینده رو تو من تقویت کرد. شاید بالاترین حدی که تا به حال بوده.&lt;/p&gt;
&lt;blockquote&gt;
&lt;p&gt;وقتی شما تجارت می‌کنی و حواست فقط به پول درآوردن است، این پول است که تو را مدیریت می‌کند. یعنی این میزان پول توست که تصمیم می‌گیرد تو کجا و چگونه کار کنی. به خصوص این سال‌ها، پول است که سبک زندگی تو را تعیین می‌کند؛ این که توی چه خانه‌ای با چه امکاناتی زندگی کنی و چه ماشینی سوار شوی. حتی غذا خوردنت را میزان پولت تعیین می‌کند. این که با چه کسانی ارتباط داشته باشی و رفت و آمد کنی. یعنی اگر پولت کم باشد، یک نوع محصول تولید می‌کنی و اگر پولت زیاد باشد، یک نوع محصول دیگر. بعد این پول، همیشه به تو هشدار می‌دهد اینجا خرجم نکنی. اگر اینجا خرج کنی، تمام می‌شوم. پول است که شیوهٔ تولید و تجارتت را تعیین می‌کند. چون تو به گونه‌ای کار می‌کنی که بیشتر و راحت‌تر سود ببری. مثلا الان به ذهنت رسیده چراغ اتاق عمل بسازی؛ اما وقتی فقط دنبال پول درآوردن باشی، به تو می‌گوید این چراغ را نمی‌خواهد بسازی. چرا بی‌خودی برای خودت دردسر جور می‌کنی؟ بخش‌های ساده‌اش را درست کن؛ بخش‌هایی را که پیچیده‌تر است، بخر و بیا سرِهم کن.&lt;br&gt;
این مناسبات همیشه دارد به تو تحمیل می‌کند زندگی کردنت چه شکلی باشد؛ حتی کارکردنت چه شکلی باشد.&lt;/p&gt;
&lt;p&gt;این حرف‌ها شاید شعار به نظر برسد؛ ولی مبنای زندگی کردن همه‌مان همین شعارهاست. مگر وقتی یکی می‌گوید در این مملکت داریم تباه می‌شویم، شعار نمی‌دهد؟ یا می‌گوید در این مملکت به کسی اهمیت نمی‌دهند. این هم یک نوع شعار است؛ شعاری که عمر و استعداد آدم‌ها را تباه می‌کند؛ چون در این شعار تو همیشه منتظری کسی بیاید کشفت کند. کسی بیاید امکانات بدهد، سرمایه بدهد به تو تا کاری راه بیندازی؛ ولی شعار من می‌گوید مهم‌ترین سرمایه خود تویی. خدای توست؛ خدایی که در حال تربیت توست. کاری که می‌کنی، شغلی که راه می‌اندازی هم بخشی از تربیت توست. پس حتما خدا برایت برنامه دارد. خدا برایت جایگاهی در نظر گرفته. تو که راه بیفتی و پا در مسیر بگذاری، به مرور با نشانه‌هایش راه درست را نشانت می‌دهد.&lt;/p&gt;
&lt;/blockquote&gt;
&lt;p&gt;همهٔ کتاب این حرفای کلی نیست. کلی تجربهٔ کوچیک و بزرگ و خوندنی توشه. این کلیات بدون اون جزئیات و روایت با بقیهٔ شعارها فرقی ندارن. اما تو بستر روایت معنا پیدا می‌کنن. پشت هر کدوم از این جملات کلی تجربه هست. راوی اینا رو با تمام وجود درک کرده و داره تعریف می‌کنه. همراه شدن باهاش، تجربهٔ پرکشش و آموزنده‌ای بود.&lt;/p&gt;</content><category term="books"></category><category term="کتاب"></category></entry><entry><title>ریشهٔ تعصب</title><link href="https://khoshi.net/bigotry.html" rel="alternate"></link><published>2023-06-02T00:00:00+04:30</published><updated>2023-06-02T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2023-06-02:/bigotry.html</id><content type="html">&lt;p&gt;اگه برای فهمیدن معنای تعصب به واژه‌نامه نگاه کنیم، با این معانی مواجه می‌شیم: از چیزی سخت جانبداری کردن. حمیت، عصبیت. سخت گیری.&lt;br&gt;
توی این واژه، عصبیت هست؛ یعنی کنار نیومدن با نظر دیگران و بروزش به صورتی عصبی. من فکر می‌کنم هر کسی که به اندازهٔ کافی موضع‌ش نسبت به یه چیزی روشن باشه و توان و قصد بروز موضع‌ش رو داشته باشه، اگه به اندازهٔ کافی تحت فشار قرار بگیره، می‌تونه تعصب از خودش نشون بده. اگه فردی در مورد هیچ چیزی و در هیچ شرایطی تعصب نداره، احتمالا اصلا موضعی نداشته و تحت فشار نظرش رو تغییر داده.&lt;br&gt;
البته که بعضیا بهتر بلدن مواضع روشن خودشون رو بیان کنن و حتی تعصبشون رو بروز بدن. به طوری که خیلی هم متمدنانه به نظر برسه. و بایدم این طور باشه. اما این دلیل نمیشه که بگیم اون شخص متعصب نیست.&lt;br&gt;
ریشهٔ تعصب به نظر من یه فرایند ذهنیِ ضروریه. به هر تعصبی اگه چند لایه عمیق‌تر نگاه کنیم، مستقل از موضوع، به الگوی مشابهی میشه رسید. تعصب اونجاییه که فرد مطمئن شده نظرش درسته. چه جوریش مهم نیست. مهم اینه که اونقدری اطمینان داره، که درصد اشتباه کردنش رو برابر صفر می‌گیره. صفر مطلق. تو بحثای علمی معمولا گزاره‌های یقینی نداریم. اگه ادعایی می‌خواد بشه، یه «طبق مشاهدات» یا «بر اساس آخرین دست‌آوردهای علمی» قبلش میاد. این یعنی که احتمال غلط بودن اون گزاره رو در نظر می‌گیرن. این کلیدی‌ترین ویژگی علم و روش علمیه. علم در برابر آزمایش‌های جدید متواضعه. درسته که خود علم متواضعه، اما دانش‌مند متواضع خیلی نداریم و خارج از فضای علمی معمولا جوری گزاره‌های علمی رو میگن انگار که وحی منزله و غیر از این امکان نداره باشه. تا وقتی که ما یه درصدی، هر چند خیلی خیلی کوچیک، برای اشتباه کردنمون در نظر بگیریم، تعصب شکل نمی‌گیره. وقتی با حرف یا تجربه‌ای مواجه می‌شیم که ممکنه نظرمون رو نقص کنه، منطقی برخورد می‌کنیم و می‌بینیم این تناقض چطور ایجاد شده. اون حرف جدید غلطه یا نظر قبلی ما غلط بوده.&lt;/p&gt;
&lt;blockquote&gt;
&lt;p&gt;به طور کلی یکی از مشخصه‌های تعصب این است که نسبت به استدلال، تحربه و مثال‌های نقض نفوذ ناپذیر است.&lt;/p&gt;
&lt;/blockquote&gt;
&lt;p&gt;تعصب وقتی شکل می‌گیره که ما در مورد موضوعی، دیوار می‌کشیم در مقابل هر احتمالی که نظر ما رو نقض کنه. تعصب با این تعریف عام‌تر، دیگه لازم نیست حتما نژادی یا مذهبی باشه. دلایل مختلفی می‌تونه پشتش باشه، مثل جایی که دیدن احتمالاتِ دیگه، به ضرر ما باشه. ما نمی‌خوایم قبول کنیم آدمی که اوردیم تو شرکت دستش کجه. همهٔ اخبار دیگه رو در قالب حسودی و زیرآب‌زنی نادیده می‌گیریم. این دیوار لازم نیست حتما درونی باشه؛ تعصب می‌تونه وقتی شکل بگیره که ما فقط سراغ یه سری کتاب و پادکست و حرف همسو با نظرات قبلی‌مون بریم. وقتی تصمیم می‌گیریم اخبار رو از کانال‌های مشخصی دنبال کنیم و غیر از اون رو دروغ محض بدونیم. وقتی ارتباطمون رو با آدم‌هایی که موضعشون فرق می‌کنه، قطع می‌کنیم. رسانه به راحتی می‌تونه ذهن ما رو از فکر کردن به احتمالاتِ دیگه منحرف کنه. ممکنه حتی به فکر من خطور نکنه که خریدن چیزای جدید حال منو بهتر نمی‌کنه و چیزی که بهش نیاز دارم، یه لباس یا گوشی یا ماشین بهتر نیست.&lt;/p&gt;
&lt;p&gt;اما توان پردازشی ما محدوده. ما نمی‌تونیم همهٔ احتمالات رو در عالم در نظر بگیریم و همهٔ شواهد رو بررسی کنیم. از یه جا به بعد تصمیم می‌گیریم که برخی گزاره‌ها رو یقینی بگیریم و توان پردازشیِ محدودمون رو بذاریم روی مسائلی که به نظرمون مهم‌ترن. «اگه زندگی من یه فیلم باشه چی؟» «اگه زمین صاف باشه چی؟» «اگه... ؟»&lt;br&gt;
احتمالات، بی‌نهایتن و ما عمرمون به شدت کوتاهه. ما مجبوریم که احتمال بعضی چیز‌ها رو بعد از یه جایی، صفر در نظر بگیریم و دیگه گزاره‌های مخالف باهاش رو بررسی هم نکنیم. کسی که می‌خواد در مورد هیچ چیزی تعصب نداشته باشه، و هر حرف و نظری رو ارزیابی کنه، نمی‌تونه قدم از قدم برداره و تو احتمالات بی‌پایان غرق میشه.&lt;br&gt;
احتمالا خیلی از افراد موضع‌شون نسبت به خدا همینه. اون تعریفی که بعضی از فلاسفه از خدا دارن رو نه میشه اثبات کرد و نه رد. یه نفر یا در شک دائم می‌مونه و موضع روشنی نخواهد داشت، یا متعصبانه قبول می‌کنه که خدا هست یا نیست و دیگه نظرات مخالف رو نمی‌شنوه.&lt;/p&gt;
&lt;blockquote&gt;
&lt;p&gt;وقتی وارد «موزهٔ مدارا» در لس‌آنجلس می‌شوید، در اتاقی قرار می‌گیرید که عکس‌ها یا فیلم‌هایی از افراد مختلف نشانتان می‌دهند تا تشخیص دهید که تاب تحمل کدام گروه از مردم را ندارید. به موردهای آشنای زیادی در این زمینه برمی‌خورید (سیاه‌پوستان، زنان، یهودیان، همجنس‌گرایان)، اما موردهای ناآشناتری مثل کوتاه‌قدها، چاق‌ها، موطلایی‌ها، معلولان و ... نیز به چشمتان می‌خورد. فیلمی ویدئویی درباره انواع و اقسام تعصبات و غرض‌ورزی‌ها نشانتان می‌دهند تا قانعتان کنند که هیچ‌کس از قضاوت تبعیض‌آمیز بری نیست و هر کس دست کم از برخی افراد خوشش نمی‌آید. بعد، از شما دعوت می‌کنند تا وارد خود موزه شوید که دو در دارد: روی یکی از درها نوشته «متعصبان» و روی دیگری نوشته «غیر متعصبان». در دوم همیشه قفل است تا اگر کسی حتی پس از طی آن مراحل اولیه همچنان خودش را غیرمتعصب دانست، در این جا دیگر کاملا متوجه امر بشود.&lt;/p&gt;
&lt;/blockquote&gt;
&lt;p&gt;این که یکی میگه «من در مورد هیچ چیزی تعصب ندارم»، دو تا معنی می‌تونه داشته باشه. یکی این که کلا موضع روشنی نداره و هر موقع بسته به شرایط می‌تونه نظرش رو تغییر بده؛ یا این که نتونسته بفهمه تعصبش در مورد چیه.&lt;/p&gt;
&lt;p&gt;خب حالا که راه گریزی از تعصب نیست چه کنیم؟ بی‌خیالش بشیم؟&lt;br&gt;
به نظر من یه رویکرد مفید در مواجهه با تعصب، به جای تلاش برای متعصب نبودن، اینه که آدم بدونه در چه مواردی تعصب داره. اگه لیستی از تعصباتمون داشته باشیم، خیلی کمک کننده‌س. مثلا پیشنهاد می‌کنم هیچ وقت در مورد مسائلی که تعصب دارید وارد بحث نشید. اون بحث به شما کمک نخواهد کرد. هم‌چنین اگه فهمیدیم موضوع برای طرف مقابل تعصبیه، باز هم می‌تونیم بحث رو تموم کنیم. این لیست کمک می‌کنه در عمل با مدارای بیشتری برخورد کنیم. تعصب روی آدما نصب شده و قابل حذف هم نیست. اگه نیازی به کشتن طرف مقابل نیست، سعی کنیم تعصبش رو نادیده بگیریم و از موضوع عبور کنیم.&lt;/p&gt;
&lt;hr&gt;
&lt;p&gt;*نقل قول ها از کتاب «&lt;a href="https://khoshi.net/mistakes-were-made.html"&gt;کی‌بود کی‌بود؟&lt;/a&gt;» هست.&lt;/p&gt;</content><category term="other"></category><category term="شخصی"></category></entry><entry><title>کتاب | دکترین شوک</title><link href="https://khoshi.net/the-shock-doctrine.html" rel="alternate"></link><published>2023-04-24T00:00:00+04:30</published><updated>2023-04-24T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2023-04-24:/the-shock-doctrine.html</id><content type="html">&lt;p&gt;کتاب مشخصا بر ضد سرمایه‌داری و به طور خاص مکتب اقتصادی شیکاگو نوشته شده. حرف اصلیش هم اینه که طرفدارای این تفکر که شامل سرمایه‌دارها و مالکان شرکت‌های بزرگ و چند ملیتی میشه، برای پیش‌برد نظراتشون و گسترشش توی دنیا، عمدتا از شوک استفاده کردن. خیلی از مردم با سیاست‌های پیشنهادی این نظریات اقتصادی مخالفت می‌کنن، چون اجرای طرح‌هایی مثل خصوصی شدن خدمات عمومی، حمایت کمتر از اقشار ضعیف، آزادسازی قیمت‌ها و چیزای دیگه رو پیشنهاد میده که (حداقل در نگاه اول) به نفع سرمایه‌دارها و به ضرر عموم مردمه. برای همین نمیشه معمولا این سیاست‌ها رو از طریق ساز و کارهای مرسوم قانون گذاری و دموکراتیک پیاده کرد. پس کاری که می‌کنن اینه که بعد از این که یه شوک گسترده به جامعه (بر اثر رکود اقتصادی شدید، بلایای طبیعی، جنگ و ...) وارد میشه، قبل از این که مردم بفهمن چی شده، این سیاست‌ها رو اجرایی می‌کنن. مثلا زمانی که مردم نگران اینن که بمب خونه‌شون رو خراب نکنه، بعیده بخوان با چندتا قانون در مورد حداقل حقوق کارگرا مخالفت کنن.
غیر از این که نحوهٔ پیش‌برد سیاست‌های این مکتب رو می‌کوبه، نتایج اون‌ها رو هم مورد نقد قرار میده. قبل از این که این سیاست‌ها پیاده بشن، پیشنهاد دهنده‌هاش وعدهٔ گشایش اقتصادی و کم شدن بیکاری و کلا بهتر شدن اوضاع رو میدن، اما مثل این که این طور نیست و ممکنه اوضاع بدتر هم بشه.
بعد هم خیلی جاها صدای مردم کم‌کم درمیاد و شروع به اعتراض می‌کنن که دولت‌ها مجبور میشن برای پیش‌برد این سیاست‌ها متوسل به زور بشن و مردم رو سرکوب کنن. کتاب تلاش می‌کنه ارتباط مستقیمی بین اجرای این سیاست‌ها و اعمال خشونت برقرار کنه و این دو تا رو تو بستهٔ واحدی ببینه.
نویسنده کشورهای مختلفی رو بررسی کرده، مثل شیلی و اندونزی و عراق و آمریکا. بعد سعی کرده حرفایی که در مورد پیش‌برد سیاست‌های بازار آزاد و دکترین شوک زده رو نشون بده. هم مورد شوک رو بیان می‌کنه و هم بعدش تبعات پیاده سازی سیاست‌ها رو میگه. مثلا تو آمریکا میگه بعد از ۱۱ سپتامبر تامین امنیت تو آمریکا خصوصی سازی شد و به جای دولت به دوش شرکت‌های خصوصی افتاد. با استفاده از این شوک و در سایهٔ ترسی که از تروریست توی آمریکا حاکم بود، «مبارزه با تروریست» به یکی از بزرگترین صنایع دنیا تبدیل شد. البته برون سپاری وظایف دولت توی دوره بوش به این جا ختم نمیشه و این فقط شروعشه. تو کتاب مفصل توضیح میده.
تو کتاب از آمارهای اقتصادی‌ای که بعد از این سیاست‌ها به بار میاد هم صحبت می‌کنه، مثل رکورد بیکاری تو شیلی بعد از این که وعده داده بودن با خصوصی‌سازی صنایع بزرگ، اوضاع اقتصادی درست میشه.
هم‌چنین از سودجویی شرکت‌های بزرگ میگه که چطوری برای دارایی‌های کشور‌های دیگه دندون‌تیز می‌کردن و در زمان بحران و نابسامانی اقتصادی، صنایع و زیرساخت‌ها و بازارهای این کشورها رو تصاحب می‌کردن.&lt;/p&gt;
&lt;p&gt;اولین چیزی که تو کتاب تو ذوقم زد، شروعش بود. نویسنده اصطلاح «شوک‌درمانی» رو از یه سری نظریه تو روانشناسی و اینا گرفته. انگار یه زمانی فکر می‌کردن با شوک دادن به بیمار، میشه اون رو از وضعیت قبلیش و پیشینهٔ خرابش جدا کرد و تا تو شوک قرار داره، شخصیتش رو از نو و سالم سرپا کرد. این نظریه تو کانادا توسط دو تا دکتر بررسی می‌شده که بعدا کارشون رو متوقف می‌کنن. کلی حقیقت تلخ و دردناک در مورد آزمایش‌هایی که بدون رضایت رو افراد انجام می‌دادن تو فصل اول اومده. کلا خوندنش خیلی سخت بود. بعد هم نویسنده میگه درسته که اون تحقیقات در ظاهر نتیجه نداد و متوقف شد، اما بعدا نتایجشون شد سنگ بنای جزوه‌های آموزش بازجویی و شکنجه برای نیروهای آمریکایی. بعد هم میاد میگه شوک‌درمانی اقتصادی هم مثل همینه. باید یه شوک به جامعه داد و از ساختارهای قبلیش جداش کرد تا بشه بازار کاملا آزاد رو برپا کرد.
صرفا برای این که از این استعاره کمک بگیره، دو فصل کتاب رو داره در مورد شکنجه و تحقیقات غیرقانونی و چیزای دیگه حرف می‌زنه. واقعا ترجیح می‌دادم این همه در مورد این مسائل نمی‌دونستم. وقتی مثلا جامعه رو به کشتی می‌خوان تشبیه کنن، لازم نیست بیان تاریخچهٔ ساخت کشتی و انواع کشتی و چیزای دیگه رو با جزئیات شرح بدن. همون قدری باید به استعاره پرداخته بشه که لازمه. اما نویسنده می‌خواد با سیاه نشون دادن شوک‌درمانی در برخورد با افراد، خواننده رو احساسی کنه و این بد بودن رو به شوک‌درمانی اقتصادی هم تسری بده.
نکتهٔ اذیت کنندهٔ دیگه هم در ادامهٔ همین موضوعه. موضوع شکنجه و پاک کردن روان بیمار با استفاده از شوک الکتریکی و ... تو فصول اول تموم نمیشه و تو کتاب پره از ارجاع به این‌ها. لحن کتاب خیلی از جاها به طرز عجیبی غیر حرفه‌ایه و حرفش غیر دقیقه. صرفا می‌خواد با تاثیرگذاری احساسی کارش رو جلو ببره.
نکتهٔ منفی مهم‌تر کتاب به محتواش برمیگرده. نویسنده اقتصاد‌هایی رو بررسی کرده که بعد از شوک، سیاست‌های بازار آزاد رو پیاده کردن و وضعشون خراب شده. از کجا معلوم اگه اون کار رو نمی‌کردن اوضاعشون بهتر می‌بود؟ از کجا معلوم اون پیامدها صرفا نتیجهٔ این تصمیمات بوده؟ آیا کشورهایی نبودن که تونسته باشن با کمک این سیاست‌ها وضعشون رو بهتر کرده باشن؟
من حس کردم نویسنده عمدا یه سری مثال خاص رو انتخاب کرده و داره بیان می‌کنه و شک کردم که چرا نمونهٔ مثبت وجود نداره تو کتاب؟ کلا ۴ حالت میشه بین یه فرض و نتیجه برقرار باشه. ۱) نمونه‌هایی که توش فرض وجود داره و نتیجه برقراره، ۲) اونایی که فرض وجود نداره و نتیجه هم برقرار نیست، ۳) فرض هست ولی نتیجه نیست، ۴) نه فرض و نه نتیجه وجود نداره. تو این کتاب فقط به حالت اول پرداخته شده. برای همین چیزی اثبات نشده.&lt;/p&gt;
&lt;p&gt;با این حال خوندن کتاب نکات مثبتی‌هم برای من داشت. اول این که فهمیدم اجرای سیاست‌های بازار آزاد لزوما راه حل نیست. گروهی از اقتصاد خونده‌های وطنی که به عنوان لیبرال و نئولیبرال هم شناخته میشن، یا افراد دیگه‌ای که طرفدار ایده‌های توسعه هستن، یه جوری نشون میدن که انگار جواب برون‌رفت از خیلی از مشکلات کاملا مشخصه و با خصوصی‌سازی و کوچیک کردن دولت و دخالت کمتر دولت توی اقتصاد و مقررات‌زدایی و آزادسازی قیمت‌ها و ... همه چیز حل میشه. این کتاب به من نشون داد که خیلی از جاها این کارها رو کردن و مشکلاتشون بزرگ‌تر شده. پس لزوما جواب واضح برای مشکلات اقتصادی‌مون وجود نداره. این برخلاف چیزیه که من قبل از خوندن کتاب فکر می‌کردم. با گوش کردن چند قسمت پادکست سکه و دغدغه ایران، فکر می‌کردم راحت میشه مشکلات رو برطرف کرد، یه سری هستن که نمی‌خوان. البته که این کتاب لزوما نظر اونا رو رد نمی‌کنه و ممکنه با اجرای برخی از این سیاست‌ها به طور درست، بعضی از مشکلات اقتصادی حل بشه. اما باید بررسی کرد اون کشورهایی که از این سیاست‌ها نتیجه نگرفتن و مثلا تورم بعد از اصلاحات اقتصادی توشون تشدید شده، کجای کار رو اشتباه کردن. بماند که زیاد شدن شکاف طبقاتی جزوی از پیامد‌های مستقیم این سیاست‌هاست و خیلی از این تصمیم‌ها اگه درست هم اجرا بشن این شکاف رو بیشتر خواهند کرد.
نکتهٔ جالب دیگه هم خود وقایعی بود که تو کتاب گفته شده. کلی روایت از اتفاقاتی که تو جاهای مختلف دنیا افتاده رو کتاب میگه که دونستن بعضیاش واقعا جالب بود. مثلا این که تو شیلی (یا شایدم آرژانتین، مطمئن نیستم) شرکت فورد تو کارخونه بعضی از کارگرای معترض رو سر خود زندانی کرده؛ یا این که چرا آمریکا به روسیه بعد از فروپاشی شوروی کمک نمی‌کنه که اقتصادش رو سر پا کنه (مثل طرح مارشال مثلا)؛ یا از شرکت‌های پیمانکاری آمریکایی میگه که قرار بوده عراق رو بعد از حملهٔ آمریکا از نو بسازن اما علی‌رغم خرج زیادشون موفق نمیشن به تعهادتشون عمل کنن و بعد هم که عراقی‌ها می‌خوان ازشون شکایت کنن، چون شکایت از طرف شهروندان آمریکا نبوده نمی‌تونن؛ و این شرکت‌ها نه تو خاک عراق پاسخگو بودن و نه تو آمریکا! وقایع عجیب و باورنکردنی زیاد هست تو کتاب.
کتاب نسبتا مفصله ولی برای کسی که می‌خواد صرفا با موضوع آشنا بشه، یه مستند با همین اسم هست که دیدنش خالی از لطف نیست.&lt;/p&gt;</content><category term="books"></category><category term="کتاب"></category></entry><entry><title>کتاب | خداحافظ سالار</title><link href="https://khoshi.net/khodahafez-salar.html" rel="alternate"></link><published>2023-04-08T00:00:00+04:30</published><updated>2023-04-08T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2023-04-08:/khodahafez-salar.html</id><content type="html">&lt;p&gt;روایت کتاب از زمستان سال ۹۰ شروع می‌شه. همسر و دو دختر شهید همدانی قراره برن سوریه دیدن پدر. صبح تو تهرانن. یه روز معمولی مثل روزهای دیگه. و عصر تو دمشق؛ صدای تیر و انفجار و ویرانی‌های جنگ. روایت از زبون همسر شیهده. کاری به بیان دلتنگی و روحیهٔ این زن و دختراش تو اون وضعیت ندارم. شهید زن و بچه‌هاش رو می‌رسونه به یه خونه و خودش میره دنبال کارش. همون شب کار به جایی می‌کشه که محل اسکان اینا محاصره میشه و درگیری به قدری نزدیکه که حتی گلوله وارد خونه میشه! همهٔ این اتفاقا تو چند صفحهٔ اول می‌افته. من تا همین جا خونده بودم؛  در حالی که تو یه روز معمولی تو تهران کتاب رو دستم گرفته بودم، بدنم یخ کرده بود. اصلا باورم نمی‌شد این تغییر سریع وضعیت رو. حتی از دست شهید عصبانی بودم که برداشته زن و بچه‌هاش رو برده وسط منطقه جنگی. که چی آخه؟ چه فایده‌ای تو این کار بوده؟ اونم جنگی که توش ممکنه بلاهایی بدتر از مرگ سر زن و بچه بیاد...
خوندن رو متوقف کردم و به فکر فرو رفتم. دیدم من به شدت از جنگ می‌ترسم. و لحن کتاب خیلی عادی برخورد کرده بود با این موضوع. همون طوری که راحت از غذا پختن و زیارت کردن تعریف می‌کرد، از درگیری مسلحانه هم تعریف می‌کرد. من با خوندن این روایت بیشتر از اون زنی که اون جا وسط درگیری بود ترسیده بودم. چرا؟ چرا اسم جنگ این قدر ترسناک شده برای من؟ چرا ترس از جنگ برام فلج‌کننده‌تر از خود جنگه برای بعضیای دیگه؟
اونی که فکر می‌کنه راهش درسته، امنیت و جنگ براش فرقی نمی‌کنه. تو هر وضعیتی دنبال اینه که ببینه وظیفه‌ش چیه و امتحانش چیه. اما این راحت‌طلبی کلا نگاه من رو به زندگی تغییر داده. این کتاب تلنگر کوچیکی بود. که ببینم واقعا چرا این همه از جنگ می‌ترسم؟&lt;/p&gt;
&lt;p&gt;اگه بیشتر بخوام در مورد کتاب بگم، بعد از این روایت میخ‌کوب کننده، برمیگرده و یه روایتی از اول زندگی راوی و شهید تعریف می‌کنه. سختی‌هایی که شهید از زمان کودکی کشیده بوده برام جالب بود و من رو یاد خاطرات خود نوشت حاج قاسم انداخت.
نکته جالب دیگه هم کارای شهید بعد از جنگ بود. این که بازنشسته نمیشه و به فعالیتش ادامه میده. رسیدگی به خانواده شهدا، تاسیس صندوق قرض‌الحسنه، تاسیس یادمان شهدا و کارای دیگه.
و جالبِ سوم هم ظرافت‌های رفتاری شهید تو برخورد با نزدیکان، به خصوص خانواده‌ش بود.&lt;/p&gt;
&lt;p&gt;متن خیلی روون نبود و بعضی احساس‌هایی که گفته میشد رو نمی‌تونستم درک کنم. با این حال شخصیتی که از شهید توصیف می‌شد زیادی دلنشین بود. خیلی دوست دارم باور کنم که بیشتر کتاب حقیقت داره. درسته که در صورت واقعی بودن چنین شخصیتی، من بیشتر احساس کوچیکی و بی‌ارزشی می‌کنم، اما اگه اینا دروغ باشه و چنین اشخاصی وجود نداشته باشن، دنیا زیادی بی‌ارزش میشه. اون دنیایی که این چیزا توش رخ نمیده، ارزش زیستن نداره.&lt;/p&gt;</content><category term="books"></category><category term="کتاب"></category></entry><entry><title>کتاب | کی بود کی بود؟</title><link href="https://khoshi.net/mistakes-were-made.html" rel="alternate"></link><published>2022-12-27T00:00:00+03:30</published><updated>2022-12-27T00:00:00+03:30</updated><author><name>محمدحسین خوش‌مهر</name></author><id>tag:khoshi.net,2022-12-27:/mistakes-were-made.html</id><content type="html">&lt;p&gt;کتاب در مورد &lt;strong&gt;تعارض شناختی&lt;/strong&gt; و توجیه کردنِ خوده. ما انتظار داریم همه جای عقایدمون، به همه جای دیگه‌ش بخوره و تناقضی توش نباشه. یعنی کسی که فکر می‌کنه دروغ بده و صداقت جزو مهم‌ترین ارزش‌هاییه که قبول داره، انتظار نمیره که دیگه دروغ بگه. اما اگه تحت شرایطی مجبور به دروغ گفتن بشه چی؟ حالا یه عملی ازش سر زده که با ارزش‌هاش و تصویری که از خودش داره نمی‌خونه. به این میگن تعارض شناختی؛ وقتی شناخت ما (شامل عقاید، دانش و رفتار‌هامون) دیگه کاملا یک‌پارچه نیست و توش تناقض پیدا میشه. این کتاب در مورد همین وضعیته.&lt;/p&gt;
&lt;p&gt;تحمل تعارض شناختی تو بلند مدت فشار زیادی به فرد وارد می‌کنه و هزینهٔ روانیش بالاست. برای کم کردن این فشار، چند تا راه وجود داره:&lt;/p&gt;
&lt;ol&gt;
&lt;li&gt;فرار از واقعیت با انکار یا کوچک‌شمردن&lt;/li&gt;
&lt;li&gt;توجیهِ رفتار&lt;/li&gt;
&lt;li&gt;فراموشی&lt;/li&gt;
&lt;li&gt;تغییر عقیده&lt;/li&gt;
&lt;li&gt;و در نهایت اصلاح رفتار و پایبند موندن به ارزش‌ها&lt;/li&gt;
&lt;/ol&gt;
&lt;p&gt;مثال می‌زنم: یه زن و شوهری قرار گذاشتن برای این که بتونن پولی پس‌انداز کنن، یه مدت ساده‌تر زندگی‌کنن. همون طور که می‌دونید ما اصلا منطقی نیستیم و کل صنعت تبلیغات هم بر همین پایه استواره. حالا اوایل ماه شده و چند روز بعد از واریز حقوقا، آقا که ماه پیش یکمی هم اضافه کاری کرده بوده، یه تصمیم غیر منطقی می‌گیره و یه چیز غیر ضروری، مثلا یه کمربند چرم، برای خودش می‌خره. بعد از این که شور و شوقش فروکش می‌کنه، دوباره پیامک برداشت از حساب رو نگاه می‌کنه و یکمی پشیمون میشه. حالا هر کدوم از راه‌های بالا تو این سناریو چطور میشه؟&lt;/p&gt;
&lt;ol&gt;
&lt;li&gt;&lt;strong&gt;انکار یا کوچک‌شمردن&lt;/strong&gt;: ممکنه با خودش بگه «تقصیر من نبود، با فلانی رفتیم تو مغازه و با خریدی که اون کرد، منم نفهمیدم چی شد که با یه کمربند از در مغازه اومدم بیرون. ناخودآگاه تسلیم پیشنهاد فروشنده شدم.» یا مثلا بگه «حالا این مبلغ اندک اصلا چه تاثیری توی پس‌انداز چند ماههٔ ما داره؟» یا حتی ممکنه یه کادو هم برای زنش بگیره تا به جای این که اسم کارش بشه «ضعف در کنترل نفس» یا «ولخرجی»، به دو تا خرید در کنار هم به چشم «دست‌ودل‌بازی» و «خرید آگاهانه» نگاه کنه.&lt;/li&gt;
&lt;li&gt;&lt;strong&gt;توجیه&lt;/strong&gt;: «کی گفته که کمربند غیر ضروریه؟ درسته که کمربند قبلیم رو ۳ ماه پیش خریدم، اما خب بالاخره اینم استفاده میشه.» یا «بعد از کار فشرده‌ای که ماه پیش کردم، نیاز داشتم یه جایزه به خودم بدم.»&lt;/li&gt;
&lt;li&gt;&lt;strong&gt;فراموشی&lt;/strong&gt;: پیامک بانک رو پاک می‌کنه و بعد از این که می‌رسه خونه، کمربند و در اعماق کشو مخفی می‌کنه تا دیگه یادش نیافته. با این امید که آخر ماه موقع مرور خرج‌ها یادش نیافته اون چند صد هزار تومن کجا خرج شده.&lt;/li&gt;
&lt;li&gt;&lt;strong&gt;تغییر عقیده&lt;/strong&gt;: این از قبلی‌ها سخت‌تره. چون یه تغییر اساسی‌تر می‌طلبه. انگار واقعا قبلش در اشتباه بودیم و حالا مسیر درست رو پیدا کردیم. «مگه چند روز زنده‌ایم که بخوایم نگران فردا باشیم؟ در لحظه زندگی کنیم بهتر نیست؟» یا «اصلا پس‌انداز چه صیغه‌ایه؟ تو این مملکت با این وضع اقتصادی و این تورم، پس‌انداز کردن اشتباهه. هر چه سریع‌تر همهٔ پول رو باید خرج کرد.» شب هم یه صحبت با خانم می‌کنه که تصمیمشون از اول اشتباه بوده و حالا باید یه طرح دیگه بریزن.&lt;/li&gt;
&lt;li&gt;&lt;strong&gt;اصلاح رفتار&lt;/strong&gt;: اینم راه سخت بعدیه. برای زمانیه که هنوز فکر می‌کنیم عقیده و تصمیم اولیه درست بوده، اما قبول می‌کنیم که اشتباه کردیم. تو این راه یا باید بره و با خجالت و هر زحمت دیگه که هست کمربند رو پس بده، یا اگه ممکن نبود شب بره صراحتا اشتباهش رو به همسرش اعلام کنه و عذر خواهی کنه. ممکنه بسته به شرایطشون، کمی دلخوری هم پیش بیاد اما در نهایت تعارض شناختی باقی نمی‌مونه: «من هنوز می‌خوام ساده‌تر زندگی کنم و پولم رو پس‌انداز کنم، اما گاهی هم شیطون گولم می‌زنه.» بعدم برای اینکه دفعه بعدی این اتفاق نیافته، همون اول ماه، مبلغ مازادِ مصرف رو می‌ریزن تو یه حساب جداگانه.&lt;/li&gt;
&lt;/ol&gt;
&lt;p&gt;راستش این راه‌ها دقیقا به همین صورت تو کتاب نیومده.&lt;/p&gt;
&lt;p&gt;کتاب از روایتی واقعی در مورد افراد گروهی شروع میشه که معتقد بودن دنیا قراره به زودی تموم بشه و شب قبل از پایان دنیا، سفینه‌ای میاد و اعضای این گروه رو نجات میده. اعضای این گروه اعتقاد زیادی به این پیش‌گویی داشتن. تا جایی که بعضیاشون کل خونه زندگی‌شون رو بزل و بخشش کرده بودن. شب موعود می‌رسه و اعضای گروه تا صبح، شب پر اضطرابی رو سپری می‌کنن و نگاهشون رو از آسمون برنمی‌دارن. با گذشت زمان استرس اعضا هم بیشتر می‌شده و ...&lt;br&gt;
آخرش رو اسپویل کنم یا می‌خواید کتاب رو بخونید؟ خبری از سفینه نمیشه. این یه تعارض شناختیه. حالا روزِ بعد از پایان دنیا رسیده بوده. پس یا پیش‌گویی غلط بوده یا ... ، یا نداره، بالاخره خورشید طلوع کرده. با این حال اعضای این گروه نه تنها اعتقادشون به پیش‌گوی داناشون رو از دست نمی‌دن، بلکه وقتی می‌فهمن به خاطر دعای اینا بوده که قضیهٔ پایان دنیا کنسل شده، با شور و اشتیاقی وصف ناپذیر میرن تا آیینشون رو بین مردم تبلیغ کنن.&lt;/p&gt;
&lt;p&gt;کتاب بیشتر از هر چیزی در مورد توجیهِ خود صحبت می‌کنه. از &lt;strong&gt;هرم انتخاب&lt;/strong&gt; میگه. تصور کنید دو نفر در مورد موضوعی تقریبا مثل هم فکر می‌کنن. دو تا آدم که به اندازهٔ عموم افراد برای صداقت ارزش قائلن. می‌دونن که تقلب کار بدیه، اما بدترین کار دنیا هم نیست. تو جلسهٔ آزمون شرایطی پیش‌میاد که تقلب کنن. به هر دلیلی، یکی از اینا تقلب می‌کنه و اون یکی نه. فقط یه تفاوت کوچیک ایجاد شده. ممکن بود اگه این دو نفر سر جلسه روی صندلی‌های دیگه‌ای نشسته بودن، جای متقلب و درست‌کار عوض می‌شد.&lt;br&gt;
یه هفته بعد اما دیگه این دو نفر این قدر شبیه هم نیستن. اونی که با تقلب آزمون رو قبول شده باید کار خودش رو توجیه کنه تا تعارض شناختی‌ای که ایجاد شده رو از بین ببره. حالا با خودش میگه: «همه تقلب می‌کنن. چیز مهمی نیست. من هم برای این که این درس رو نیافتم و یه ترم دیگه وقتم تلف نشه، مجبور بودم تقلب کنم. بعضیا حتی عرضهٔ تقلب کردن رو هم ندارن، همون بهتر که هیچ وقت مدرک نگیرن.» نفر دوم که تقلب نکرده و افتاده چی؟ کلی هزینه برای صداقتش داده: «اونایی که تقلب می‌کنن رسوا و بی‌آبروان. چه فرقی هست بین متقلب و اختلاس‌گر؟ اونی که تقلب می‌کنه، همونیه که در آینده قراره پول مردم رو بالا بکشه. اگه از همون اول یه برخورد سفت و سخت با متقلبین می‌شد، وضعمون این نبود.»&lt;br&gt;
این دو نفر، یه هفته پیش نوک یه هرم بودن. دقیقا کنار هم، با فاصلهٔ چند میلیمتر. شرایط یکی شون رو هل داد این طرف هرم و یکی‌شون از اون طرف افتاد. از اون لحظه، هر بار که اتفاق رو با خودشون مرور کردن، یه قدم از هم دورتر شدن و روی دوتا وجه مختلف هرم به پایین قل خوردن.&lt;/p&gt;
&lt;p&gt;کتاب در مورد این صحبت می‌کنه که انحرافات یک شبه اتفاق نمی‌افته. یه قاضی تازه کار که تازه مشغول به کار شده رو نمیشه با یه رقم بالا خرید. اون برای اجرای عدالت وارد این رشته شده و شرافتش رو به یه رشوهٔ سنگین نمی‌فروشه. پس قاضیِ فاسد چطور ساخته میشه؟ یواش یواش.
وقتی اسم رشوه بیاد، طرف ناخودآگاه گارد می‌گیره و تلاش می‌کنه تا تصویری که از خودش به عنوان یه آدم خوب و عادل داره رو حفظ کنه. باید از راهی وارد شد که ضربه‌ای به این تصویر وارد نشه. اول به یه ناهار کاری دعوت میشه. شاید با خودش بگه بالاخره من باید این افراد رو بشناسم تا بتونم در موردشون قضاوت کنم. حتی اولین بار پول ناهارش رو هم خودش میده. فقط با احترام و صمیمیت باهاش برخورد می‌کنن. هنوز که اتفاقی نیافتاده. حتی اگه پول ناهار رو هم طرف مقابل حساب کنه چیزی نیست. مهمونش کرده دیگه، نمیشه تعارف یکی رو رد کرد که. با یه ناهار یه بچه رو هم نمی‌شه گول زد، پس قطعا نمی‌تونه تاثیری روی قضاوت بذاره. و چیزی نمی‌گذره تا این قاضی اون طرف آب با پول مردم که نه، با حق خودش که به زور تونسته از سیستم بکشه بیرون زندگیش رو می‌کنه. حتی اون جا هم آسیبی به تصویرِ «منِ درست‌کار»ش وارد نشده. درسته که مردم فکر می‌کنن این افراد نمی‌تونن با وجدانشون کنار بیان و شبا خوابشون نمی‌بره، اما در واقع بیشتر این افراد به کمک یه نیروی ماورائی، خواب راحتی هم دارن. نیرویی به اسمِ «توجیهِ خود».&lt;/p&gt;
&lt;p&gt;بعد از اون، کتاب در مورد سختی و هزینهٔ برگشت میگه. بعد از افتادن تو سراشیبیِ توجیه، هر قدمِ اشتباه، برگشت رو سخت‌تر می‌کنه. کسی که یه جایی به یه کسی بدی کرده، با خودش میگه «حتما حقش بوده که من این کار رو باهاش کردم. تازه هنوز کاری که واقعا لایقشه رو باهاش نکردم.» و میره برای قدم بعدی.&lt;br&gt;
یه جای دیگهٔ کتاب اومده که افرادی که برای رسیدن به یه چیزی بیشتر هزینه می‌کنن، مثلا برای عضویت تو یه گروه، بیشتر به درستی راهشون باور پیدا می‌کنن. اون افرادی که قبل از تموم شدن دنیا خونه‌شون رو هم بخشیده بودن، بیشتر از بقیه برای تبلیغ آیینشون تلاش می‌کردن. البته این اثرْ زمانی که هزینه‌ای به صورت ناخواسته به فرد تحمیل بشه ایجاد نمیشه. باید این سختی، خود خواسته تحمل بشه. مثلا اگه شما تو مسیر ثبت‌نامِ یه کلاس تصادف کنید و با بدبختی خودتون رو به اون جا برسونید دچار این خطا نمی‌شید. اما اگه اون جا با آزمون سختی مواجه بشید و بعد از مراحل مختلف توی کلاس پذیرفته بشید، ارزش کلاس رو بالاتر از فردی ارزیابی می‌کنید که با آزمونی راحت یا بدون آزمون توی کلاس شرکت رده.&lt;/p&gt;
&lt;p&gt;مغز ما به جز توانایی استدلال در جهت توجیهِ خود، دستش توی تحریف خاطرات هم بازه. حافظه خود به خود خاطرات رو ریز ریز به نفع ما تغییر میده. بدون این که ما چیزی بفهمیم. روایتی که ما از یه «توفیقِ شانسی» به خاطر می‌آریم، بعد از گذشت زمان کافی و چند بار تعریف کردن و بازخورد گرفتن از دیگران، می‌تونه تبدیل به یه «پیروزی قهرمانانه» بشه. یا اتفاقاتی که به خاطرشون سال‌ها کس دیگه‌ای رو سرزنش می‌کردیم، اما در نهایت روایت شخص ثالث و بقیهٔ شواهد نشون میده که مقصر اصلی نه طرف مقابل که خودمون بودیم.&lt;br&gt;
نویسنده میگه من یادم می‌اومد بابام من رو می‌نشوند رو پاش و برام فلان کتاب رو می‌خوند و اوقات خیلی خوبی رو با هم می‌گذروندیم. خاطراتی با جزئیات، در حد شوخی‌هایی که در حین خوندن داستان باهاش می‌کرده از پدرش داشته. بعدها کتاب رو پیدا کرده و دیده چاپ اولش بعد از مرگ پدرش منتشر شده! پس اون خاطرات چی بودن؟ یا از یه فردی صحبت می‌کنه که سال‌ها همایش و سخنرانی داشته و توشون تعریف می‌کرده که چطوری کودکیش رو تو اردوگاه‌های کار اجباری نازی‌ها گذرونده و تونسته از هولوکاست جون سالم به در ببره. اما در نهایت معلوم میشه همچین چیزی صحت نداشته. اونم دروغ نمی‌گفته، بلکه در طی جلسات روان‌درمانی وقتی سعی می‌کرده خاطرات زمان بچگیش رو به کمک نوشتن به خاطر بیاره، خاطراتی برای خودش خلق کرده.&lt;/p&gt;
&lt;p&gt;جالب نیست؟ راستش نه خیلی! خوندن کتاب &lt;a href="https://khoshi.net/thinking-fast-and-slow.html"&gt;تفکر سریع و کند&lt;/a&gt; به من نشون داد که نمیشه خیلی روی استدلال‌هامون حساب کنیم. ما خطا‌هایی داریم که خودمون نسبت بهش کوریم. حالا این کتابْ خاطرات، که در واقع قالب همهٔ ورودی‌های ما در طی زمان هستن، رو ازمون می‌گیره. اگه نتونیم به خاطره‌هامون هم اعتماد کنیم چی؟ بعد از این که می‌فهمیم عقل، فانوسِ روشن کنندهٔ راهمون، اون قدرها هم پرنور نبوده که درست جلومون رو روشن کنه، حالا انگار زیر پای آدم هم خالی میشه و دیگه نقطه اتکای مطمئنی برای فکر کردن باقی نمی‌مونه. با این شرایط میشه نسبت به چیزی مطمئن بود؟&lt;/p&gt;
&lt;blockquote&gt;
&lt;p&gt;اصلا اهمیتی نداره حدسی که کسی زده چقدر درخشانه، یا کسی که حدس زده چقدر باهوش یا مشهوره؛ اگه نتایج آزمایش با حدس و فرضیه نخونه، حدس غلطه. به همین سادگی.   &lt;/p&gt;
&lt;p&gt;-- ریچارد فاینمن&lt;/p&gt;
&lt;/blockquote&gt;
&lt;p&gt;بعد از عملکرد حافظه در مواجهه با تعارض شناختی، کتاب روی چند نمونهٔ رایجِ توجیه خود تمرکز می‌کنه. در مورد حلقهٔ بستهٔ تشخیص بالینی، از روان‌درمانگرایی صحبت می‌کنه که بدون این که به روش علمی پایبند باشن، سعی می‌کنن فرضی که فکر می‌کنن درسته رو توجیه کنن. فرضی که هر اتفاقی رو به نفع خودش توجیه می‌کنه و تو روایت خودش می‌گنجونه. فرضی که هیچ مشاهده‌ای نمی‌تونه نقضش کنه؛ و این دیگه علم نیست. مثل اعتقاد به پیشگویی تو افرادی که بالاتر در موردشون صحبت کردیم. اگه دنیا تموم می‌شد، آیین اونا بر حق بوده، اما حالا که تموم نشده اعجاز بزرگتری وجود داره و دلایل محکم‌تری برای ایمان دارن. این رفتار بین گروهی از روان‌درمان‌گرها رایج بوده و زندگی خیلی‌ها رو نابود کرده.&lt;/p&gt;
&lt;p&gt;البته فقط روان‌درمان‌گرها نیستن که راه رسیدن به حقیقت رو به خودشون می‌بندن. کتاب بعدش میره سراغ پلیس‌هایی که مهارت خارق‌العاده‌ای در تشخیص دروغ و پیدا کردنِ سریع مجرم دارن و بعد از حدس اولیه، بالاخره می‌تونن فرضیه‌شون رو اثبات کنن؛ به وسیلهٔ نادیده گرفتن بعضی شواهد و بعضا گنجوندن مدارکی تو پرونده. بالاخره اونا مجرم رو پیدا کردن، این که چطوری اون رو گیر بندازن خیلی مهم نیست. قانون زیادی سخت‌گیره و راه‌درروهایی برای مجرمین داره. مجرمین زیادی تونستن با کمک یه گرون قیمت، از مجازات قسر در برن. اما این پلیس‌ها کارشون رو بلدن.&lt;br&gt;
کتاب در مورد یه روش بازجویی به نام «تکنیک ۹مرحله‌ای رید» میگه که به پلیس‌ها آموزش داده میشه تا بتونن از مجرم اعتراف بگیرن. دقت کردید؟ بتونن از «مجرم»، «اعتراف» بگیرن. یعنی هدف اون بازجویی اصلا رسیدن به اطلاعاتِ درست و کشف حقیقت نیست، هدف مجبور کردن طرف مقابل به پذیرفتن جرمه. وقتی از یکی از مربی‌های این روش پرسیدن «نمی‌ترسید یه وقت یه بی‌گناه تحت این روش به جرمِ نکرده اعتراف کنه؟» جواب داده: «نه. چون ما هیچ وقت از بی‌گناه‌ها بازجویی نمی‌کنیم.» البته که کتاب موارد اشتباه شده رو نقل می‌کنی و آمار‌هایی در مورد محکومینی میده که بعد از رایج شدن تست DNA از زندان آزاد شدن؛ که از یه سریشون اعتراف به گناه هم توی پرونده وجود داشته. حتی بعد از تبرئهٔ مجرمین هم این پلیس‌ها یا دادستان‌هایی که حکم رو داده بودن به اشتباهشون اعتراف نمی‌کردن. یه عذرخواهی خشک و خالی هم از کسی که ۲۰ سال به خاطر جرمی که نکرده تو زندان بوده نمیشه.&lt;/p&gt;
&lt;p&gt;فصل بعدی به نقش توجیه خود تو زندگی مشترک می‌پردازه. این که چطوری هر کس قضایا رو از دید خودش می‌بینه و به خودش حق می‌ده، اما به طرف مقابل نه. چطور اشتباه خودش رو یه اتفاق و تحت تاثیر شرایط می‌بینه و اشتباه طرف مقابل رو به شخصیتش ربط میده. از نشونه‌های خراب بودن یه رابطه و چیزای دیگه صحبت می‌کنه. از این که آدما وقتی سرد میشن، چطور شروع می‌کنن به تحریف خاطرات آشنایی‌شون که «از ما اولم خیلی جور نبودیم.»&lt;/p&gt;
&lt;p&gt;بعدش به درگیری‌های ایجاد شده در اثر توجیه خود و ندیدن طرف مقابل می‌پردازه. این که افراد دردی که خودشون متحمل میشن رو بزرگتر می‌بینن، در مقایسه با دردی که به دیگران وارد می‌کنن. این میشه که &lt;strong&gt;چرخهٔ انتقام&lt;/strong&gt; شکل می‌گیره و هر بار یه طرف می‌خواد ضربهٔ بزرگ‌تری وارد کنه. تو این چرخه برای این که بفهمیم «اول کی شروع کرد؟» چقدر باید به عقب برگردیم؟&lt;/p&gt;
&lt;p&gt;فصل آخر هم در مورد گردن گرفتن خطا و تموم کردن ماجراست. توش میگه باید قبول کنیم بیشتر آدما این طوری‌ان. رفتار خودشون رو توجیه می‌کنن و قرار نیست به این راحتی‌ها اشتباهاتشون رو بپذیرن. ما هم چاره‌ای نداریم جز این که باهاشون کنار بیایم. اولین کسی هم که باید باهاش کنار بیایم، خودمونیم. باید بپذیریم که خیلی جاها حقیقت به نفع ما نیست. باید کوتاه بیایم. این کوتاه اومدن شاید تو اون لحظه در ظاهر به ضرر ما باشه، اما حتی اگه به زندگیِ بعد از مرگ هم باور نداشته باشیم، در بلند مدت پذیرفتن اشتباهاتمون به نفعمون تموم میشه.&lt;br&gt;
روی دیگهٔ سکهٔ پذیرفتنِ خطا، بخشیدنِ دیگرانه. این که درک کنیم، اونا هم آدمن و ممکنه اشتباه کنن. با مسخره کردن و لجبازی و انتقام نباید هزینهٔ پذیرش خطا رو برای دیگران بالا ببریم. تو این فصل از این صحبت می‌کنه که انگار ریاضی ژاپنی‌ها بهتر از آمریکایی‌هاست. بعد دو نفر میرن تحقیق کنن ببینن دلیلش چیه. یکی از تفاوت‌هایی که تو سیستم آموزشی این دو کشور پیدا می‌کنن، اینه که ژاپن، اشتباه کردن رو بخشی از فرایند آموزشی پذیرفته و همه چیز رو به هوش و استعداد ربط نداده. می‌گفتن یه بچهٔ ژاپنی رو دیدن که سه‌ربع داشته تلاش می‌کرده چند تا مکعب روی تخته بکشه و با اعتماد به نفس به کارش ادامه می‌داده؛ این دو نفر (محقق‌های آمریکایی) به جای اون خجالت‌زده شده بودن. اما دانش‌آموزهای ژاپنی از اشتباه خجالت نمی‌کشیدن. در نهایت هم با تشویق هم‌کلاسی‌هاش میره می‌شینه سر جاش. برعکسش تو آمریکا، کوچک‌ترین سوتی‌ها می‌تونه دلیلِ مسخره کردن بشه و به خنگی و بی‌استعدادی اون فرد نسبت داده بشه. (بله، می‌دونم که احتمالا همه جای آمریکا اوضاع این طوری نیست اما بیان کتاب به این صورته و فرهنگ عمومی اون جا رو این طوری توصیف می‌کنه.) تو این زمینه، رفتار غربی‌ها برای من آشناتر از شرقی‌هاست.&lt;/p&gt;
&lt;p&gt;من اگه بخوام قسمت‌های جذاب کتاب رو تعریف کنم، باید بیشتر کتاب رو این جا نقل کنم. اگه به این مباحث علاقه دارید، از دستش ندید. کتاب پره از مثال‌ها و آزمایش‌های جالب که کمک می‌کنه بتونیم تعارض شناختی، تعصب، توجیه خود و چیزای مربوط بهش رو از زوایای مختلف ببینیم. باعث میشه بهتر بتونیم این تعارضات رو تو زندگی روزمره تشخیص بدیم. اما هم‌چنان سخت‌ترین قسمتش تشخیص این تعارضات تو رفتار و عقاید خودمونه. ما بعد از خوندن این کتاب، هم‌چنان هم نسبت به اشکالات خودمون کوریم. همون‌طور که نویسندگان کتاب هم هم‌چنان تو دام توجیه خود می‌افتن. اما این طور نیست که توجیه خود سرنوشت محتوم ما باشه.&lt;/p&gt;
&lt;p&gt;به نظر من ما ۳ تا روش برای مقابله با تعارضِ شناختی و گریز از دامِ توجیهِ خود داریم: تقوا، تواضع و بخشندگی.
&lt;strong&gt;تقوا&lt;/strong&gt; یعنی پایبند بودن به یه سری اصول که از قبل پذیرفتیم، حتی جایی که ضرورتی نداره. یعنی به جای این که هر بار بخوام فکر کنم ببینم این دروغی که دارم میگم، ممکنه به کسی آسیب بزنه یا نه، کلا دروغ گفتن رو بذارم کنار. شاید وایسادن پشت چراغ قرمز تو خیابونی که هیچ ماشین دیگه‌ای نیست یا حرکت با سرعتِ فقط ۳۰ کیلومتر بر ساعت، نصفه شب تو یه کوچهٔ خلوت کار احمقانه‌ای به نظر برسه، اما پایبندی به قوانین راهنمایی و رانندگی می‌تونه از تصادف کردن با یه بچه تو یه خیابون فرعی جلوگیری کنه. تقوا می‌تونه ما رو از اون قدم‌های اولیه حفظ کنه. اون اولین تقلب، اولین ناهار. از افتادن تو سراشیبی توجیه.&lt;br&gt;
&lt;strong&gt;تواضع&lt;/strong&gt; هم باعث میشه ما خودمون رو درست‌تر از دیگران ندونیم. بالاخره هر انسانی ممکنه خطا کنه و پذیرش این که ما هم انسانیم، راهِ پذیرش اشتباه رو برامون باز نگه می‌داره. ما با دیدن این همه نمونه‌های توجیه خود تو این کتاب، می‌تونیم نسبت به الگوهای خطرناک حساس‌تر باشیم و نسبت به نظرات مخالف بازتر برخورد کنیم. البته از اون طرف هم نباید تو وادی سرزنش خود بیافتیم. بتونیم در کنار تلاش برای بهتر شدن، اول خودمون رو و بعد دیگران رو به خاطر اشتباهاتی که ممکنه رخ بده ببخشیم.
و &lt;strong&gt;توانایی بخشیدن&lt;/strong&gt; دیگران، حتی قبل از این که بتونن خطاشون رو بپذیرن. (البته در جایی که احتمال میدیم بخشش ما می‌تونه باعث بشه طرف مقابل در آینده متوجه اشتباهش بشه.) کوتاه اومدن جایی که چرخهٔ انتقام شروع شده خیلی کار سختیه، اما شاید تنها راه برون رفت باشه.&lt;/p&gt;
&lt;hr&gt;
&lt;p&gt;من اولین بار با &lt;a href="https://motamem.org/%d8%aa%d8%b9%d8%a7%d8%b1%d8%b6-%d8%b4%d9%86%d8%a7%d8%ae%d8%aa%db%8c-%d8%aa%d8%b5%d9%85%db%8c%d9%85-%da%af%db%8c%d8%b1%db%8c/"&gt;تعارض شناختی&lt;/a&gt; و &lt;a href="https://motamem.org/%da%a9%d8%aa%d8%a7%d8%a8-%da%a9%db%8c-%d8%a8%d9%88%d8%af-%da%a9%db%8c-%d8%a8%d9%88%d8%af/"&gt;این کتاب&lt;/a&gt;، تو متمم آشنا شدم.&lt;/p&gt;</content><category term="books"></category><category term="کتاب"></category></entry><entry><title></title><link href="https://khoshi.net/untitled.html" rel="alternate"></link><published>2022-12-24T00:00:00+03:30</published><updated>2022-12-24T00:00:00+03:30</updated><author><name>محمدحسین خوش‌مهر</name></author><id>tag:khoshi.net,2022-12-24:/untitled.html</id><content type="html">&lt;p&gt;من از شعر لذت می‌برم. یعنی می‌بردم. بهت گفته بودم. اصلا مگه می‌شه کسی از شعر لذت نبره؟ بالاخره هر کسی می‌تونه یه راهی برای لذت بردن از شعر پیدا کنه. عمده لذت من از شعر، به خاطر اون کلمهٔ آخر بیته. به خاطر قافیه. تو بیشتر شعرها، در حین خوندن وقتی به آخرای بیت می‌رسیم، دیگه قافیه رو می‌شه حدس زد. معلوم می‌شه کلمهٔ بعدی چی باید باشه و این بیت به چی نیاز داره تا کامل بشه. انتظارش رو می‌کشیم. و اون چیزِ کامل کننده و مورد انتظار، بلافاصله محقق می‌شه. درست همون چیزی که می‌خوایم، همون وقت و همون جایی که باید، میاد و سر جاش می‌شینه. لذت بالاتر از این هم داریم؟ انگار که یه ارضا شدنی آخر هر بیت وجود داره.&lt;br&gt;
علاقه‌ام به پازل هم از همین نوع بود. قرار گرفتن هر قطعه سر جای خودش. یه پاداش فوری، برای رسیدن به جواب، بعد از جست‌وجو بین قطعات پراکنده. تلاش برای پیدا کردن تیکهٔ بعدی،  به همراه یه آرامش خاطری که می‌دونی اون چیزی که می‌خوای و لازمش داری، همون جاست؛ فقط باید یذره بگردی.&lt;br&gt;
بازی‌های معمایی هم همینش برای من سرگرم کننده بود. جار زدن امتیاز به دست اومده تو این بازیا برای من جالب نیست. لذت رسیدن به جواب موردِ انتظار، مشوق و انگیزهٔ من بود.&lt;/p&gt;
&lt;p&gt;تو لذت‌گرایی، قناعت معنی نمیده. باید از هر چیزی، بیشترین لذت ممکن رو ببریم. غیر از این اسرافه. و ظرفیت شعر بیشتر از ایناس. بعضی شعرها از حد انتظار هم بالاتر میرن. یه قافیه‌ای برای بیت حدس می‌زنی؛ اما جوری که انتظارشو می‌کشی پیش نمیره و غافلگیرت می‌کنه. بهتر از چیزی که می‌خوای. بهتر از حدست. یه چیزی فراتر از قافیهٔ ظاهری. بعضی بیت‌ها یه معنای تحسین برانگیزی رو حمل می‌کنن. انگار اون چیزی که همیشه تو سرت بوده و نمی‌تونستی بیانش کنی رو پیدا می‌کنی. حتی فکرش رو هم نمی‌کردی که در قالب کلمات بگنجه. یه حادثه‌ای که انتظارش رو نداشتی. یک ارضای روحی.
البته تو که همهٔ این چیز‌ها رو می‌دونی.&lt;/p&gt;
&lt;p&gt;پازلی که برام خریده بودی رو یادته؟ من نه از کادوی تولد خوشم میومد و نه از سوپرایز کردن. جوری که انتظارشو نداشتم غافلگیرم کردی. من نگفته بودم که پازل دوست دارم، سلیقهٔ خودت بود. با استرس ازم پرسیدی که خوشم میاد؟ منم با اشتیاق همه‌شو برات تعریف کردم؛ تا جایی که برات چندتایی شعر خوندم. از اون وقت، هر شبی که فرصتی گیر می‌اوردیم، با هم شعر می‌خوندیم و چای می‌خوردیم و پازل درست می‌کردیم.
وقتایی که کلافه می‌شدی رو یادت هست؟ که آخه چرا بسته‌شو انداختم دور و حالا بدون الگو چطور باید درستش کنیم؟ منم این طور توجیه می‌کردم، که حالا آخرش به تصویری می‌رسیم که انتظارشو نداریم. شاید نتیجه بهتر از تصورات ما باشه. حل کردن معما با راهنمایی، کیف نمی‌ده. این‌ها هر چند راست بود، اما همه‌ش بهونه بود. من دوست داشتم بیشتر طول بکشه.&lt;/p&gt;
&lt;p&gt;تو اون دوران همه چیز سر جاش بود. تک تک روز‌هام مثل ابیات یه شعر، به نظم دراومده بود.&lt;br&gt;
که قافیه‌ش تو بودی.&lt;br&gt;
تو دقیقا سر جات قرار داشتی. روزگارم رو موزن می‌کردی. معناش رو کامل می‌کردی. اون اتفاقی که باید، اونی که می‌خواستم، تو زمان و مکان درست. حتی اشتباه‌هات، اشکال‌هات و قسمت‌های ناخواسته‌ت. نقص‌هات هم کمک می‌کرد تا بهتر سر جات قرار بگیری و با حضورت، جای خالی رو پر کنی. بالاتر از همهٔ انتظاراتم. تصویری می‌ساختی بهتر از همهٔ رویاهام. همون قافیه‌ای که معنای شعر رو، غافلگیرکننده تغییر میده. تو همونی بودی که فکرش رو نمی‌کردم پیدا کنم.&lt;/p&gt;
&lt;p&gt;من تک تک لحظاتمون رو به یاد میارم. اما چیزی که هیچ وقت از خاطرم نمیره، اون شبیه که برگشتم و دیدم پازلو تنهایی کامل کرده‌ای. پازلی که می‌شد چند هفته دیگه ازش لذت برد. هنوز نگاهِ بهت‌زده‌م به کلمه تبدیل نشده بود که گفتی مگه همینو نمی‌خواستی؟ چیزی نتونستم بگم. اون بیت به جایی رسیده بود که فقط یه جور ممکن بود تموم بشه. فقط سرم رو انداختم پایین. چارهٔ دیگه‌ای نداشتم. نگاهی به منظرهٔ پاییزی پازل انداختم که کم کم داشت خیس می‌شد. اون جا فهمیدم طبیعت بی‌جان یعنی چی. انگار پازل هم فهمیده بود که کارش دیگه تمومه.&lt;br&gt;
نه این که متوجه نباشم یا خودم رو بزنم به اون راه؛ فقط دلم می‌خواست مراسمِ همیشگی رو، برای آخرین بار تا تهش برگزار کنیم. صدای این پا اون پا کردنِ تنهایی رو پشت در می‌شنیدم که منتظرم بود. نمی‌دونم صدای یه آشنا چطور اون قدر ناآرومم کرد. وقتی نشستم که حداقل شعر رو بخونم، اعتراضی نکردی.&lt;br&gt;
تو بودی، پازل بود، شعر بود، اما هیچی سر جاش نبود. بین بیت‌ها به ناموزون بودنِ اوضاع فکر می‌کردم. به جوابِ معمایی که رو مبلِ روبه‌روم نشسته بود. نمی‌دونستم باید بهتر از همیشه بهت خیره بشم تا برای یه عمر توشه بردارم، یا وقت رو غنیمت بشمرم و پروژهٔ فراموش کردنت رو زودتر شروع کنم. فرقی هم نمی‌کرد. به قدری جزئیات چهره‌ت رو ازبر بودم که مرور دوباره‌ش، شاید برای چشمام همچنان موهبت محسوب می‌شد، اما به حال حافظه‌م سودی نداشت. فراموش کردنت هم قرار بود یه عمر زمان ببره، چند دقیقه زودتر یا دیرتر، چه فرقی می‌کرد؟ اون شبو طبق رسومات رفتار کردیم. شبیه مجلس ختم. بالای سر پیکر بی‌جون پازل، مرثیه‌خوانی کردیم.&lt;/p&gt;
&lt;hr&gt;
&lt;p&gt;پی‌نوشت: مدت‌ها از زمان نوشتن این متن می‌گذره. بیشتر از اونی که به نظر می‌رسه.&lt;/p&gt;</content><category term="other"></category></entry><entry><title>کتاب | تفکر، سریع و کند</title><link href="https://khoshi.net/thinking-fast-and-slow.html" rel="alternate"></link><published>2022-11-27T00:00:00+03:30</published><updated>2022-11-27T00:00:00+03:30</updated><author><name>محمدحسین خوش‌مهر</name></author><id>tag:khoshi.net,2022-11-27:/thinking-fast-and-slow.html</id><content type="html">&lt;p&gt;خیلی طول کشید تا این کتاب رو بخونم. اون رو موازی با دروس مربوط به &lt;a href="https://motamem.org/%D8%AE%D8%B7%D8%A7%D9%87%D8%A7%DB%8C-%D8%B4%D9%86%D8%A7%D8%AE%D8%AA%DB%8C-%DA%86%D9%87-%D9%87%D8%B3%D8%AA%D9%86%D8%AF-%D9%88-%D9%85%D8%AA%D8%AF%D8%A7%D9%88%D9%84%E2%80%8C%D8%AA%D8%B1%DB%8C%D9%86/?wcz"&gt;خطاهای شناختیِ&lt;/a&gt; دوره &lt;a href="https://motamem.org/%d8%af%d9%88%d8%b1%d9%87-mba-%d8%af%d8%b1%d8%b3-%d8%aa%d8%b5%d9%85%db%8c%d9%85-%da%af%db%8c%d8%b1%db%8c/"&gt;تصمیم‌گیری&lt;/a&gt; متمم جلو می‌بردم. خوندن اون درس‌ها، و نظرات زیرشون و تلاش برای انجام تمرینات، ارتباطم رو با کتاب عمیق‌تر کرد.&lt;/p&gt;
&lt;p&gt;با خوندن کتاب، کل بشریت از چشمم افتاد! ما خیلی موجودات ساده‌ای هستیم و «منطقی بودن» و «قضاوت بی‌طرفانه» و خیلی دیگه از صفاتی که به انسان‌ها نسبت میدن، دروغی بیش نیست. توقعم از این موجود به شدت کاهش پیدا کرد؛ قبلا زیادی خوش‌بین بودم و توقع زیادی ازش داشتم اما دیدم واقعا نمیشه انتظاری ازش داشت. فصل به فصل و آزمایش به آزمایش من بیشتر به سادگی و غیر منطقی بودن بشر پی می‌بردم.&lt;/p&gt;
&lt;p&gt;اما همه‌ش هم بدبینی نیست. درسته که هزاران سال طول کشید، ولی بالاخره ما نسبت به این نقص‌هامون آگاه شدیم. خود این آگاهی قدم بزرگیه. اولین مرحله برای غلبه به یه چیزی، اسم گذاشتن براشه. تا وقتی نتونیم چیزی رو توصیف کنیم و در موردش صحبت کنیم، کار زیادی هم از دستمون بر نمیاد. بعد از این که فهمیدیم «خطا‌های شناختی» وجود دارن، کم کم ابزارهایی برای مقابله باهاشون ساختیم.&lt;/p&gt;
&lt;p&gt;خطاهای شناختی در مورد تصمیمات احساسی یا گول خوردن یا احمقانه رفتار کردن تو زمان خستگی و عصبانیت نیست. این خطاها تو سیستم فکر کردنمونه. یعنی وقتی که ما فکر می‌کنیم داریم منطقی رفتار می‌کنیم بروز پیدا می‌کنن. ربطی هم به آموزش و سطح افراد نداره. یعنی حتی پزشکانی که در مقام تصمیم‌گیری در مورد روش درمان افراد بودن هم بسته به این که سوال چطوری مطرح بشه، جوابشون متفاوت بوده. یعنی یه درمان رو اگه تو دوتا بروشور مختلف بهشون بدیم، ممکنه یکیش رو به اون یکی ترجیح بدن. اونا پزشکن و دارن اون زمان کارشون رو می‌کنن. محتوای بروشورها هم عین واقعیته و دروغ و کلکی توش نیست، فقط تو یکی درصد موفقیت گفته شده و تو اون یکی درصد شکست. اما همین روی تصمیم این پزشکا تاثیر میذاره! تقصیر پزشکا نیست، همه‌مون همینیم.&lt;/p&gt;
&lt;p&gt;اون خاصیتی که توی این خطاها بیشتر از همه ذهنم رو به خودش مشغول کرده، اینه که ما نسبت بهشون کوریم. یعنی حتی اون استاد دانشگاهی که خودش در مورد این خطاها تحقیق انجام داده هم، هم‌چنان بهشون دچاره. آگاه شدن از وجود اونا، ما رو در برابرشون حفظ نمی‌کنه. اما همین که ما نقص‌های ذهنمون رو بدونیم، بهتر می‌تونیم ازش استفاده کنیم و سر به زنگاه‌ها بیشتر حواسمون رو جمع کنیم و با احتیاط قدم برداریم. یا به عبارتی:
&lt;img alt="" src="https://bayanbox.ir/view/6741555595734852125/know-your-tools.jpg"&gt;&lt;/p&gt;
&lt;p&gt;از ابزارهایی که ما ازشون کمک می‌گیریم تا به این خطاها غلبه کنیم، میشه به ثبت خاطرات، آمار و الگوریتم‌های ساده اشاره کرد. (البته کتاب در مورد اینا نیست و بیشتر به معرفی خطاها با استناد به آزمایش‌های علمی می‌پردازه و سعی می‌کنه تا با معرفی دو سیستم توی فکر ما، مدلی برای توجیه و بررسی این خطاها معرفی کنه؛ که بیانش این جا فایده‌ای نداره. برای درک درستش باید کتاب خونده بشه.) ما وقتی به گذشته فکر می‌کنیم، شرایطی که توش تصمیم گرفتیم رو درست به خاطر نمیاریم؛ خاطراتمون خود به خود تحریف میشن و اطلاعاتی که بعدا کسب کردیم رو هم در نظر می‌گیریم. اگه قبل از هر تصمیم مهم، شرایط و گزینه‌ها رو ثبت کنیم و چند خطی برای خودمون بنویسیم که چرا فلان گزینه رو انتخاب کردیم، بعدا مرور این یادداشت‌ها خیلی راه‌گشاست. (نمی‌دونم این توی کتاب بود یا نه. اما می‌دونم که توی دروس متمم گفته شده بود.) برتری آمار ها به پیش‌گویی‌های ما هم مدت‌هاست که اثبات شده. اونا با دقت بیشتری می‌تونن احتمال موفقیت یا شکست یه روش رو پیش‌بینی کنن. شهود ما درک درستی از آمار نداره و باید یاد بگیریم که بتونیم به اعداد روی کاغذ اعتماد کنیم، حتی اگه یه حسی بهمون میگه موردِ ما،‌ یه مورد استثناست! توی «فصل شهود در برابر فرمول» هم از فرمول‌ها و الگوریتم‌های ساده‌ای میگه که عملکردشون از متخصصین بهتره. مثلا یه فرم ساده شاید بهتر از یه متخصص بتونه یه نیروی مناسب برای استخدام رو تشخیص بده. درسته، ما خوشمون نمیاد که این رو باور کنیم. ما دوست نداریم یه کاغذ رو مفیدتر از یه انسان با تجربه حساب کنیم و فکر می‌کنیم این طوری زیادی شرایط رو ساده کردیم. اما آمار چیز دیگه‌ای میگه. این که آدما تونستن نقص‌هاشون رو بشناسن و چنین ابزارهایی رو هم برای مقابله باهاشون بسازن و به کار بگیرنشون، من رو یکمی نسبت به آینده امیدوار می‌کنه.&lt;/p&gt;
&lt;p&gt;البته که مطالب کتاب خیلی بیشتر از ایناست. خیلی از خطاها رو مدل می‌کنه و سعی می‌کنه کمی ریشه یابی‌شون بکنه. به این می‌پردازه که این خطاها اصلا چرا وجود دارن و فایده‌شون چیه. در مورد این که کجا میشه به شهود متخصصین اعتماد کرد صحبت می‌کنه. پر از آزمایش‌های جالب و خجالت‌آوره! زیرآب، خیلی از تفکراتی که ما نسبت به خودمون داریم رو می‌زنه. و خیلی چیزای دیگه. امیدوارم بتونم به زودی بازهم برم سراغش.&lt;/p&gt;</content><category term="books"></category><category term="کتاب"></category></entry><entry><title>چرا مدتیست نمی‌نویسم؟</title><link href="https://khoshi.net/why.html" rel="alternate"></link><published>2022-11-17T00:00:00+03:30</published><updated>2022-11-17T00:00:00+03:30</updated><author><name>محمدحسین خوش‌مهر</name></author><id>tag:khoshi.net,2022-11-17:/why.html</id><content type="html">&lt;p&gt;نمی‌دانم!&lt;/p&gt;</content><category term="other"></category></entry><entry><title>کتاب | خال سیاه عربی</title><link href="https://khoshi.net/%D8%AE%D8%A7%D9%84_%D8%B3%DB%8C%D8%A7%D9%87_%D8%B9%D8%B1%D8%A8%DB%8C.html" rel="alternate"></link><published>2022-07-14T00:00:00+04:30</published><updated>2022-07-14T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2022-07-14:/خال_سیاه_عربی.html</id><content type="html">&lt;p&gt;چه خداهایی دارند بعضی‌ها! حسودی به خدای دیگران هم کار بدیست؟  &lt;/p&gt;
&lt;p&gt;اوایل کتاب را دوست داشتم. آن جایی که از مواجهه‌هایش با حج می‌گفت و هنوز وارد سفرنامه نشده بود. تجربه‌هایش در طی سال‌ها به خاطره تبدیل شده بود، شخصی شده بود، قسمت‌های نامربوطش فراموش شده بود، بخش‌های دیگرش توسط ناخودآگاه نویسنده دستکاری شده بود. نویسنده، سعی نمی‌کرد مطلبی را در قالب کلمات بیان کند، صرفا خودش را بیان می‌کرد. سعی کردن و زور زدن نباید در متن به چشم بیاید، متنی که تلاش می‌کند تا ادبی باشد، تو ذوق می‌زند. اما اگر متن نشان دهندهٔ بخشی از نویسنده باشد، به دل می‌نشیند.  &lt;/p&gt;
&lt;p&gt;از شروع سفر به بعد اوضاع تغییر کرد. سفری که اساسا با هدف نوشتن و روایت کردن شروع شد. نویسنده در طول سفر نگاه می‌کرده که بنویسد، گوش می‌کرده که بنویسد، فکر می‌کرده که چه را چگونه بنویسد. کدام را باید توییت کرد و کدام در اینستاگرام می‌گنجد و کدام را نگه دارد برای کتاب؛ و برای نوشتن چه چیزهایی هنوز آمادگی ندارد. این را من نمی‌گویم، در متن مشهود است و چند باری به آن اشاره شده. کتاب را هم انگار سعی کرده به زور کش بدهد. با کمکِ توصیفات و اصطلاحاتی که تکرار می‌شوند، حرف‌هایی که مربوط نیستند، چیزهایی که گفته می‌شوند اما حسشان منتقل نمی‌شود. تجربه‌ها آنقدر که باید، در شخصیت نویسنده خیس نخورده بودند. مثل قسمتِ خاطرات، شخصی نبودند. حرف بودند و حرف.&lt;br&gt;
کسی که عادت کرده تجربیاتش را به روز نکشیده در جایی منتشر کند همین می‌شود. تجربه‌ها را کال کال می‌چیند. چه اشعار و آثار ارزشمندی که نرسیده در شبکه‌های مجازی از بین می‌روند...  &lt;/p&gt;
&lt;p&gt;امیدوارم آن چیز‌هایی که ننوشته، کم کم رسوخ کند در شخصیتش و به آثار بعدی‌اش راه پیدا کند و عطر و بوی واقعی‌تری بدهد.&lt;br&gt;
امیدوارم حج دیگری نصیبش شود و برای نوشتن نرود‌. برود که زندگی‌اش را بکند و مثل زمانی که در بچگی، همان طور که شیطنت‌ می‌کرده مشغول بوده به «خودش بودن»، به نگاه مخاطب فکر نکند و خودش باشد.&lt;/p&gt;</content><category term="books"></category><category term="کتاب"></category></entry><entry><title>سلیقه سینمایی من به روایت آمار</title><link href="https://khoshi.net/imdb.html" rel="alternate"></link><published>2022-06-30T00:00:00+04:30</published><updated>2022-06-30T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2022-06-30:/imdb.html</id><content type="html">&lt;p&gt;برای مدت‌ها، تفریح اصلی من دیدن فیلم و سریال بود. هنوز هم هست، ولی نه به عنوان تفریح اصلی. از همان یکی دو سال اول برای پیدا کردنِ فیلمِ مناسب برای دیدن، گذرم به IMDb افتاد و یک حساب درست کردم و فیلم‌هایی که می‌دیدم را ثبت می‌کردم و امتیاز می‌دادم. امتیاز دادنم خیلی منظم نبود. ممکن بود فیلمی را فراموش کنم. معیار ثابتی هم برای امتیاز دادن نداشتم و صرفا یک چیزی ثبت می‌کردم. کم کم امتیاز دادن‌هایم چارچوبی پیدا کرد.&lt;br&gt;
امتیازِ پیش‌فرض، ۵ است. اگر فیلم را تا پایان، کامل ببینم، حداقل ۵ را می‌گیرد. اگر به هر دلیلی حوصله‌ام سر برود و فیلم را جلو بزنم یا نصفه رهایش کنم، متناسب با میزانی که بدم آمده از امتیازش کم می‌شود. هیچ وقت امتیاز ۱ نداده‌ام. هیچ وقت مجبور به دیدن چنین فیلمی نشده‌ام. این فیلم‌ها را بدون دیدن هم می‌شود تشخیص داد و کنارشان گذاشت.&lt;br&gt;
اگر فیلمی خوش ساخت باشد، می‌آید روی ۶. اگر غیر از آن چیز دیگری هم داشته باشد که خوشم بیاید، ممکن است تا ۸ هم برسد. ۸ به بالاها را معمولا می‌شود به دیگران هم پیشنهاد کرد. ۹ برای فیلم هایی است که چیزی ازشان می‌ماند. گاها بهشان فکر می‌کنم. ممکن است دوباره ببینمشان. ۱۰ها، ۹های عالی‌اند. کم اشتباه. آن هایی که هر وقت ببینمشان باز مزه می‌دهد. این ها معمولا جنبه شخصی پیدا می‌کنند. ممکن است نتوانم با کلمات توضیح دهم که یک فیلم چرا ۱۰ شده ولی تجربهٔ دیدنش فراتر از تصویر و صدا رفته. همان طور که گفتم، نمی‌توانم درست توضیحش دهم.&lt;/p&gt;
&lt;p&gt;مدتی پیش در IMDb بودم و داشتم لیست فیلم‌هایی که دیده‌ام را نگاه می‌کردم که متوجه شدم می‌توانم ازشان خروجی بگیرم و در قالب یک فایل csv دانلودشان کنم. شما وقتی فایل csv می‌بینید یاد چه می‌افتید؟ درست است. &lt;a href="https://pandas.pydata.org/"&gt;Pandas&lt;/a&gt;!&lt;br&gt;
یک نوتبوک باز کردم و فایل را لود کردم و شروع کردم به ور رفتن با آن. کار خاصی هم نکردم، صرفا کمی جمع و تفریق و کمی نمودار کشیدن. نتیجه‌اش در زیر آمده.&lt;/p&gt;
&lt;p&gt;چه اطلاعاتی در این فایل وجود دارد؟&lt;/p&gt;
&lt;p&gt;&lt;img alt="head" src="https://bayanbox.ir/view/2636092278390815595/head.png"&gt;&lt;/p&gt;
&lt;p&gt;سرجمع چند عنوان فیلم و سریال دیده‌ام؟&lt;/p&gt;
&lt;div class="highlight"&gt;&lt;pre&gt;&lt;span&gt;&lt;/span&gt;&lt;code&gt;type       count
________________
movie:       853
short:        10
tvMiniSeries: 13
tvSeries:     59
tvSpecial:     8
video:         4
Total:       947
&lt;/code&gt;&lt;/pre&gt;&lt;/div&gt;

&lt;p&gt;که مجموع زمانشان می‌شود:&lt;/p&gt;
&lt;div class="highlight"&gt;&lt;pre&gt;&lt;span&gt;&lt;/span&gt;&lt;code&gt;&lt;span class="mf"&gt;219397&lt;/span&gt;&lt;span class="w"&gt; &lt;/span&gt;&lt;span class="n"&gt;mins&lt;/span&gt;&lt;span class="o"&gt;=&lt;/span&gt;&lt;span class="mf"&gt;152.36&lt;/span&gt;&lt;span class="w"&gt; &lt;/span&gt;&lt;span class="n"&gt;days&lt;/span&gt;&lt;span class="w"&gt;&lt;/span&gt;
&lt;/code&gt;&lt;/pre&gt;&lt;/div&gt;

&lt;p&gt;میانگین امتیازی که من به فیلم‌ها داده‌ام، حدودا ۱ امتیاز پایین‌تر از میانگینِ کل کاربران است. برای مقایسهٔ تعداد فیلم‌ها بر اساس امتیازات، می‌شود نگاهی به این نمودار انداخت:&lt;/p&gt;
&lt;p&gt;&lt;img alt="ratings distribution" src="https://bayanbox.ir/view/7333950525426551750/rating-distribution.png"&gt;&lt;/p&gt;
&lt;p&gt;همین طور که مشخص است، امتیاز محبوب من (!) ۷ است. به هیچ فیلمی هم ۱ نداده‌ام. ۲ و ۳ و ۴ هم سهم بسیار کمی را به خود اختصاص داده‌اند. با دست باز صحیح می‌کنم.&lt;/p&gt;
&lt;p&gt;بهترین عناوین در هر نوع از نظر من:&lt;/p&gt;
&lt;p&gt;&lt;img alt="top 5" src="https://bayanbox.ir/view/4976716865198463895/top-of-each-kind.png"&gt;&lt;/p&gt;
&lt;p&gt;از آنجایی که کلا ۴ video دیده‌ام (اصلا فرق video با movie چیست؟) هر ۴ تایشان در لیست حضور دارند.&lt;/p&gt;
&lt;p&gt;فیلم‌هایی که دیده‌ام تولید چه سال‌هایی بوده‌اند؟&lt;/p&gt;
&lt;p&gt;&lt;img alt="count per year" src="https://bayanbox.ir/view/6536263889205795692/count-per-year.png"&gt;
مشخصا علاقه‌ام به فیلم‌های کلاسیک کمتر است. (۱۹۰۲ هم فیلم می‌ساختند؟)&lt;/p&gt;
&lt;p&gt;در هر سالی چند فیلم دیده‌ام؟ که خیلی دقیق نیست، چون بعضی از فیلم‌ها را فراموش می‌کردم امتیاز بدهم و بعدا که در سایت می‌دیدمشان امتیازشان را ثبت می‌کردم.&lt;/p&gt;
&lt;p&gt;&lt;img alt="watched per year" src="https://bayanbox.ir/view/5252771908555537462/watched-per-year.png"&gt;
اوج فیلم دیدنم برای سال ۲۰۱۹ بوده و انگار کم کم دارد به صفر می‌رسد.&lt;/p&gt;
&lt;p&gt;بیشتر از چه ژانر‌هایی دیده‌ام؟&lt;/p&gt;
&lt;p&gt;&lt;img alt="genres" src="https://bayanbox.ir/view/8477955644776435410/genres.png"&gt;
تقصیر من نیست، کلا فیلم‌هایی که درام محسوب می‌شوند بیشترند.&lt;/p&gt;
&lt;p&gt;یک کاری که کردم این بود که اختلاف امتیازی که من به هر فیلم داده بودم را با امتیاز کلی فیلم اندازه گرفتم. به این صورت تفاوت سلیقه من با نظر عموم به چشم می‌آید. چه فیلمی را دیگران دوست داشته‌اند و من نه، یا برعکس. ۵ فیلم برتر بر این اساس:&lt;/p&gt;
&lt;p&gt;&lt;img alt="diff" src="https://bayanbox.ir/view/1489750020930049331/top-diff.png"&gt;&lt;/p&gt;
&lt;p&gt;با این که به اخراجی‌های ۲ امتیاز ۵ داده‌ام، اما باز هم در این لیست جا گرفته. امتیاز اخراجی‌ها ۴.۸ است؟ من که خیلی خندیدم!&lt;/p&gt;
&lt;p&gt;مقایسهٔ ژانر‌ها با همین معیار:&lt;/p&gt;
&lt;p&gt;&lt;img alt="genres average" src="https://bayanbox.ir/view/6922607975191264300/genres-avg.png"&gt;
می‌دانستم که با فیلم ترسناک حال نمی‌کنم اما روحم هم خبر نداشت که به فیلم وسترن علاقه دارم! البته راستش امتیاز بالای وسترن و مستند بیشتر به خاطر این است که تعدادشان کم است و گزیده دیده‌ام.&lt;/p&gt;
&lt;p&gt;سری هم به عوامل فیلم‌ها بزنیم. کدام کارگردان‌ها را دنبال می‌کنم؟&lt;/p&gt;
&lt;p&gt;&lt;img alt="directors" src="https://bayanbox.ir/view/2649351484639625015/count-per-directors.png"&gt;
محبوب‌ترین هایشان بر اساس میانگین امتیاز:
&lt;img alt="directors average" src="https://bayanbox.ir/view/6577106460616939000/directors-avg.png"&gt;
بیشتر از کدام بازیگران فیلم دیده‌ام؟
&lt;img alt="acts" src="https://bayanbox.ir/view/2644768404352618284/acts.png"&gt;
(نمی‌دانم چرا زیر این نمودار تعداد فیلم‌ها را به صورت اعشاری نشان داده می‌شود. نتوانستم درستش کنم. اگر راهش را می‌دانستید و مرا هم در جریان قرار دهید، خوش‌حال می‌شوم.)&lt;/p&gt;
&lt;p&gt;و دست‌های پرکار پشت پرده:
&lt;img alt="crew" src="https://bayanbox.ir/view/4630087938799969252/crew.png"&gt;&lt;/p&gt;
&lt;p&gt;همهٔ این نمودارها و بیشتر از این‌ها در &lt;a href="https://colab.research.google.com/drive/1NARGnPz5qikv69UsszWinbYjhqdejdY2"&gt;این نوت‌بوک&lt;/a&gt; آمده. اگر شما هم امتیاز فیلم‌هایی که دیده‌اید را در imdb ثبت کرده‌اید، می‌توانید آن را از داخل سایت اکسپورت کنید و با استفاده از این نوت‌بوک، این نتایج را برای فیلم‌های خودتان ببینید.&lt;/p&gt;</content><category term="فنی"></category><category term="فنی"></category><category term="فیلم"></category></entry><entry><title>اشتباه</title><link href="https://khoshi.net/mistake.html" rel="alternate"></link><published>2022-05-25T00:00:00+04:30</published><updated>2022-05-25T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2022-05-25:/mistake.html</id><content type="html">&lt;p&gt;از &lt;a href="https://motamem.org/%d8%af%d8%b1%d8%b3-%da%af%d8%b1%d9%81%d8%aa%d9%86-%d8%b4%da%a9%d8%b3%d8%aa-%d9%85%d9%88%d9%81%d9%82%db%8c%d8%aa-%da%86%db%8c%d9%be-%d9%87%db%8c%d8%ab/"&gt;این&lt;/a&gt; پست متمم شروع شد. دعوت به گفت و گویی در مورد این جمله:
&lt;img alt="شکست" src="https://motamem.org/wp-content/uploads/2018/08/chip-heath-fail-fast.jpg"&gt;&lt;/p&gt;
&lt;p&gt;اولش جمله منو جذب نکرد. بعد که شروع به خواندن کامنت‌ها کردم، کم کم جالب‌تر شد.
این حرف‌ها قرار بود یک کامنت باشن، زیر همون پست. بعد که نوشتمش، دیدم شخصی‌تر از فضای متممه. از طرفی هم دیگه نوشته بودمش، گفتم به این بهانه این جا رو هم به‌روز کنم.&lt;/p&gt;
&lt;p&gt;کلا نظرات حول دو تا موضوع بود.
۱. اقدام نکردن
۲. قبول نکردن شکست
یا اصلا کاری نمی‌کنیم که بخوایم شکست رو سرمایه کنیم، یا اونقدر شکستمون رو قبول نمی‌کنیم که دیر میشه و هزینه‌ش زیاد.&lt;/p&gt;
&lt;p&gt;بعضی وقتا هم میشه که فکر می‌کنیم از شکست درس گرفتیم. یه نتیجهٔ ساده‌انگارانه از یه موقعیت برداشت کردیم. مثلا تو یکی از نظرات نوشته بود که برای شروع یکی از کارهاش چک داده بوده و بعد که موعدش رسیده بوده مجبور شده بوده ماشینش رو بفروشه. بعد این درس رو گرفته بود که چک دادن کار بدیه و تا آخر دیگه همچین کاری نکرده! واقعا مشکل از چک بوده؟&lt;/p&gt;
&lt;p&gt;من کلا کم شکست خوردم. خیلی کم. بزرگترین شکستم، مشروط شدن یک ترم تو دانشگاه بوده! اصلا ریسک‌پذیر نیستم. اگه احتمال بدم تو کاری ممکنه شکست بخورم و هزینه‌ای متحمل بشم، اصلا سمتش هم نمیرم. تا جایی که تو بازی‌هایی که بلد نیستم هم به زور شرکت می‌کنم. ماه‌ها طول کشید تا یه دست با بچه‌های شرکت FIFA بازی کنم. چون می‌دونستم قراره ببازم! و وقتی تن به بازی کردن دادم که دیگه بهونه‌ای برای فرار نداشتم.&lt;/p&gt;
&lt;p&gt;این جمله یه جورایی شبیهِ همون جملهٔ نیچه‌س:&lt;/p&gt;
&lt;blockquote&gt;
&lt;p&gt;آن چه مرا نکُشد، قوی‌ترم می‌کند.&lt;/p&gt;
&lt;/blockquote&gt;
&lt;p&gt;شکستی که به قدر کافی زود هنگام باشه، با احتمال کمتری می‌تونه کشنده باشه. سرمایه گذاری و قوی‌تر شدن هم شبیه‌ن دیگه.&lt;/p&gt;
&lt;p&gt;چیزی که تو نظرات به چشمم اومد این بود که بعضیا به جای شکست، از لفظ باختن استفاده کرده بودن؛ یا اشتباه کردن. این الفاظ یه موقعیت برگشت پذیر رو نشون میدن. یه زمین خوردن که میشه بعدش بلند شد. اما شکست، غیر قابل برگشته. چیزی که می‌شکنه به این سادگیا درست نمی‌شه. که این مطلب رو هم قبلا از خود استاد شنیده بودم. یادم نیست کجا. با خوندن نظرات برام یادآوری شد.&lt;/p&gt;
&lt;p&gt;کامنت‌ها رو که می‌خوندم، کم کم در پس‌زمینهٔ ذهنم آهنگ اشتباه، اثر بهرام نورایی، پخش شد. با این که مدت‌ها بود گوشش نکرده بودم.&lt;/p&gt;
&lt;blockquote&gt;
&lt;p&gt;وقته اینه که بگم که اشتباه کردم&lt;br&gt;
زنده باد اشتباهِ خوبِ من&lt;br&gt;
کردنی ترین اشتباه زندگیم&lt;br&gt;
اشتباهِ خوبِ من&lt;/p&gt;
&lt;/blockquote&gt;
&lt;p&gt;حالا که می‌بینم، احتمالا بزرگ‌ترین اشتباه من، اشتباه نکردن بوده. در واقع بازی نکردن. شروع نکردن. که با تکرارش، دست به اشتباه‌های بزرگ‌تری زدم. اگه قراره از اشتباه درس بگیریم، باید اشتباهات جدید بکنیم.
باید قبل از این که این روند به شکستم تبدیل بشه، به سراغ اشتباه‌های جدید برم. کردنی‌ترین اشتباه(های) زندگیم، اشتباهِ(های) خوبِ من...&lt;/p&gt;</content><category term="other"></category><category term="شخصی"></category></entry><entry><title>کتاب | درک یک پایان</title><link href="https://khoshi.net/the-sense-of-an-ending.html" rel="alternate"></link><published>2022-05-17T00:00:00+04:30</published><updated>2022-05-17T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2022-05-17:/the-sense-of-an-ending.html</id><content type="html">&lt;p&gt;از بحث‌های فلسفی حول خودکشی و چیز‌های دیگر، شخصیت جذاب ایدرئین و طنزِ موجود در نثر حرفی نمی‌زنم. غیر از این‌ها، کتاب از ابتدا دارد هشدار می‌دهد که هر روایت و هر روایت‌گری قابل اعتماد نیستند. تمام تلاشش را می‌کند تا با پر رنگ کردن ضعف حافظه، برداشت‌های شخصی و بحث‌های فلسفی در مورد روایتگران بگوید که نمی‌شود به تاریخ اعتماد کرد.&lt;/p&gt;
&lt;blockquote&gt;
&lt;p&gt;باید به عقب برگردم و نگاهی به چند حادثه بیندازم که حالا به صورت حکایت واقعی درآمده‌اند، به صورت خاطره‌هایی شبیه به واقع که زمان آن‌ها را تغییر شکل داده و به قطعیت مبدل کرده است.&lt;br&gt;
اگر هم دیگر نتوانم از چیزهایی که واقعا رخ داد مطمئن باشم، دست کم می‌توانم نسبت به تأثیرات ذهنی بر جا مانده از آن‌ها صادق باشم. بیش از این از من ساخته نیست.&lt;/p&gt;
&lt;/blockquote&gt;
&lt;hr&gt;
&lt;blockquote&gt;
&lt;p&gt;تاریخ یقینی‌ست که در نقطه تلاقی نارسایی حافظه و نابسندگی مدارک حاصل می‌شود.&lt;/p&gt;
&lt;/blockquote&gt;
&lt;hr&gt;
&lt;blockquote&gt;
&lt;p&gt;به نظر من، این آغازی بر پایان رابطه ما بود. یا شاید من این جور به خاطر سپرده‌ام که این طور به نظر برسد، و تقصیر را به گردن او بیندازم؟&lt;/p&gt;
&lt;/blockquote&gt;
&lt;hr&gt;
&lt;blockquote&gt;
&lt;p&gt;باز هم تاکید کنم که این استنباطِ اکنون من از چیزی‌ست که آن وقت اتفاق افتاد. یا بهتر بگویم، یادماندهٔ من از استنباط آن روزم از رخدادِ آن زمان است.&lt;/p&gt;
&lt;/blockquote&gt;
&lt;p&gt;به این حرف‌های گنگ در مورد حافظه بسنده نمی‌کند و تمام روایت خودش را هم زیر سوال می‌برد:  &lt;/p&gt;
&lt;blockquote&gt;
&lt;p&gt;شاید این حرف به نظرتان یاوه بیاید. یاوه‌ای موعظه‌مانند و خودتوجیه‌گر. چه بسا عقیده داشته باشید که رفتار من با ورونیکا مانند همه مردانِ بی‌تجربه بود، و «نتیجه‌گیری»هایم همه آب برمی‌دارد. برای مثال، «پس از آن که قطع رابطه کردیم شبی را با من گذراند» را می‌توان به آسانی برگرداند به «پس از آن که شبی را با هم گذراندیم، از او جدا شدم». و نیز شاید فکر کنید که فوردها خانواده‌ای از طبقه متوسط عادی انگلیسی بودند و من دارم خصمانه تئوری‌های قلابی آسیب‌دیدگی را به آن‌ها می‌چسبانم؛ و خانم فورد مدبرانه دلواپس من نبود، بلکه به دخترش وقیحانه حسادت می‌کرد.&lt;/p&gt;
&lt;/blockquote&gt;
&lt;p&gt;این بند را که خواندم، خواندن را متوقف کردم. با آن همه هشدارهای قبلی، من باز هم حرف‌های راوی را تمام و کمال پذیرفته بودم؟ چرا من همهٔ روایت‌های اول شخص در همهٔ داستان‌ها را بی چون و چرا می‌پذیرفتم؟ در کتاب‌های غیر داستانی کمی با شک به حرف‌ها نگاه می‌کنم اما روایت‌های شخصی تماما درست در نظر گرفته می‌شوند. مگر منبع دیگری هم هست که بخواهم گفته‌های گوینده را با آن بسنجم؟ آیا این نشان دهندهٔ اعتماد بیش از حد من به روایت خودم از حقیقت است؟&lt;br&gt;
این جا برگشتم و دوباره از اول فصل خواندم. با شک و تردید بیشتر. شاید بشود تمام داستان‌ها را دوباره خواند؛ این بار با در نظر گرفتن قصد و غرضِ پنهان راوی، یا بیماری‌اش یا هر دلیل دیگری که راوی را زیر سوال می‌برد. قبلا در کتاب همزاد با راویِ نامطمئن مواجه شده بودم، اما آن هم باعث نشده بود که من اعتمادم را به اول شخصِ قضیه از دست بدهم. قصد و غرض پنهان من از روایتی که از داستان زندگی‌ام دارم چیست؟ چقدر می‌توانم به خودم اعتماد کنم؟&lt;/p&gt;
&lt;p&gt;بعد از این که مشکل در فصل اول مطرح شد، فصل دوم می‌خواست ابعاد آن را نشان دهد و اگر بتواند، درمانش کند. با ضربه‌های پشتِ هم تلاش می‌کرد تا بالاخره جا بیافتد. هر بار که ویکتوریا به تونی می‌گفت «تو حالی‌ات نیست، هیچ وقت حالی‌ات نبود.» من تلاش می‌کردم به خودم نگیرم اما غافلگیری‌های داستان را نمی‌شد نادیده گرفت. تا آن ضربهٔ نهایی که ویکتوریا مستقیم در چشمانم خیره شد و با قطعیت گفت:«تو هنوز حالی‌ات نیست. هیچ وقت حالی‌ات نبود، هیچ وقت هم نخواهد بود. پس بی‌خود به خودت زحمت نده.»  &lt;/p&gt;
&lt;p&gt;واقعا حالی‌ام نخواهد شد؟&lt;/p&gt;</content><category term="books"></category><category term="کتاب"></category></entry><entry><title>کتاب | حدیث بندگی و دلبردگی</title><link href="https://khoshi.net/prayer.html" rel="alternate"></link><published>2022-05-03T00:00:00+04:30</published><updated>2022-05-03T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2022-05-03:/prayer.html</id><content type="html">&lt;blockquote&gt;
&lt;p&gt;تفاوت خدای فیلسوفان و خدای پیامبران در این است که خدای پیامبران را می‌توان به دعا خواند، اما دربارهٔ خدای فیلسوفان فقط باید جدال و جنجال کرد. فیلسوفان همچون ریاضیدانانی که به حل معمایی ریاضی مشغولند، گره از کار فروبستهٔ خدا می‌گشایند، اما پیامبران همچون عاشقانی که با معشوقی نازنین نرد عشق می‌بازند، سخن از لطف و لطافت آن محبوب جمیل می‌گویند و دست مردم را در دستان نرم و پرنوازش او می‌گذارند.&lt;/p&gt;
&lt;/blockquote&gt;
&lt;p&gt;این کتاب در مورد دعاست.&lt;br&gt;
جسته و گریخته در این باره چیزهایی خوانده و شنیده بودم، اما هیچ وقت روی آن دقیق نشده بودم. شکر خدا، در این ماه رمضان، خواندن این کتاب بهانه‌ای شد تا بتوانم از زوایای مختلفی به آن نگاه کنم.
کتاب رویکرد عرفانی دارد و درک (یا پذیرش) خیلی از مطالبش برایم دشوار بود و هست. در آن از تفاوت خدای فیلسوفان و پیامبران، تفاوت رابطهٔ «علت و معلول» با رابطهٔ «سوال و اجابت» صحبت شده. دعا را هدف و نه وسیله معرفی می‌کند. به ضرورت دعا و کارکرد تربیتی آن، و نقشی که برای روح دارد می‌پردازد. تاثیر دعا در سرنوشت و ارتباط آن با قضا و قدر را بررسی می‌کند. در مورد معنای گناه و توبه، ارتباط خوف و رجا و شجاعت، و برخی از دیگر واژه‌های رایج در ادبیات دینی بحث بحث می‌کند. یکی از مفاهیمی که در کتاب به آن اشاره شده و من قبلا در موردش نشنیده بودم، مفهوم بداء بود. به این معنی که اراده خدا قابل تغییر است. در کتاب به نقل از شهید مطهری آمده که:&lt;/p&gt;
&lt;blockquote&gt;
&lt;p&gt;آیا علم خدا تغییرپذیر است؟ آیا حکم خدا قابل نقض است؟ آیا دانی می‌تواند در عالی اثر بگذارد؟ جواب همه این‌ها مثبت است. بلی؛ علم خدا تغییرپذیر است. یعنی خدا علم قابل تغییر هم دارد. حکم خدا قابل نقض است. یعنی خدا حکم قابل نقض هم دارد. بلی، دانی می‌تواند در عالی اثر بگذارد. نظام سفلی و مخصوصا اراده و خواست و عمل انسان بلکه اختصاصا اراده و خواست و عمل انسان می‌تواند عالم علوی را تکان بدهد و سبب تغییراتی در آن بشود؛ و این عالی ترین شکل تسلط انسان بر سرنوشت است.&lt;/p&gt;
&lt;/blockquote&gt;
&lt;p&gt;گمان می‌کنم تا کنون در حال پرستش خدای دیگری بوده‌ام. کنجکاو شدم بیشتر در مورد این مفهوم بدانم.&lt;br&gt;
کتاب به ادبیات برخی دعاها می‌پردازد و از ادب آن‌ها حرف می‌زند. مطالب مطرح شده در آن بیش از این هاست. بیشتر از این اشاره تیتروار هم میسر نیست.&lt;/p&gt;
&lt;p&gt;حالا اشکالش کجاست؟ همان طور که گفتم، رویکرد عرفانی دارد. نه آن قدر فلسفی‌ است و برای مطالبش استدلال و دلیل عقلی آورده، و نه تلاشی کرده تا ادعاهایش را با دلایل نقلی محکم کند. بیش از این که از آیات و روایات نقل کرده باشد، در آن اشعار مولوی به چشم می‌خورد. شاکله‌اش اساسا بر مبنای مثنوی است و گاهی رسما به آن استناد کرده.&lt;br&gt;
به گمان من چنین رویکردی جا را برای سلیقه باز می‌گذارد و ادبیات، بستر متقنی برای بنا کردن اندیشه نیست.&lt;/p&gt;
&lt;p&gt;در مجموع برای منی که ندرتا به خواندن برخی از دعاها می‌پرداختم که درکی ازشان نداشتم، کمک کرد تا کمی در مورد معنا و جایگاه دعا فکر کنم.&lt;/p&gt;</content><category term="books"></category><category term="کتاب"></category><category term="مذهبی"></category></entry><entry><title>به بهانهٔ Another Round</title><link href="https://khoshi.net/druk.html" rel="alternate"></link><published>2022-04-18T00:00:00+04:30</published><updated>2022-04-18T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2022-04-18:/druk.html</id><content type="html">&lt;p&gt;من از دیدن فیلم Another Round خیلی لذت بردم. موضوع جالب؛ بازیگری‌های عالی؛ فیلم‌برداری و نورپردازی و موسیقی و صدا و احتمالا دیگر مسائل فنی که من ازشان سر در نمی‌آورم هم بی‌نقص بودند. طنزِ به اندازه، که تحمل فیلم را برای مخاطب کم حوصله، آسان کند و درامِ به اندازه که فیلم در اندازهٔ یک اثر معمولی نماند و با تاثیر احساسی، در یاد مخاطب بماند.&lt;/p&gt;
&lt;p&gt;داستان فیلم در این مورد است که فیلسوفی گفته که به نظرش الکل در خون انسان، کمتر از حد طبیعی است! سخنی که به سختی می‌شود معنایی برای آن در نظر گرفت! ۴ معلم تلاش می‌کنند این حرف را به صورت عملی بسنجند. یعنی الکل خونشان را به حد طبیعی برسانند و ببینند چه تاثیری دارد.  &lt;/p&gt;
&lt;p&gt;[از این جا به بعد حاوی اسپویل است.]&lt;/p&gt;
&lt;p&gt;هر چند که فیلمی نیست که با اسپویل شدن خراب شود. یعنی من خودم بار دوم هم که می‌دیدمش، به اندازهٔ بار اول از آن لذت بردم. حرف فیلم در مورد این است که ما زندگی را زیادی جدی می‌گیریم. &lt;strong&gt;کمی مستی برای زندگیِ طبیعی، لازم است.&lt;/strong&gt;&lt;br&gt;
و در انتقال این پیام به شدت موفق بود.&lt;/p&gt;
&lt;p&gt;اما موضوع دیگری که نظر من را جلب کرد، تاثیر روابط در زندگی بود. این که رابطه داشتن، مسئولیت می‌آورد و آزادی آدم را محدود می‌کند.&lt;/p&gt;
&lt;p&gt;&lt;img alt="nikolaj" src="https://bayanbox.ir/view/8770426570289376621/nikolaj.jpg"&gt;&lt;/p&gt;
&lt;p&gt;آزادترین شخص در این جمع، تامی بود. کسی که تنها زندگی می‌کرد و مسئولیتی در قبال هیچ کس، غیر از سگ پیرش، نداشت. حتی از نظر شغلی هم، به عنوان یک مربی ورزش، نسبت به عملکردش حساسیت کمتری در مقایسه با دیگر معلم‌های مدرسه بود. در آخر هم تنها کسی که توانایی تحمل حدی از سرخوشی و لغزش را نداشت، او بود. دیگرانی که در بند روابط بودند، با آزادی کمتر، ثبات بیشتری داشتند و توانستند از مرحلهٔ سوم آزمایش هم جان سالم به در ببرند اما این انحراف از مسیر برای او زیادی بود.&lt;/p&gt;
&lt;p&gt;کسی که تنها زندگی می‌کند، درست است که در گیر مسئولیت‌‌ها و محدودیت‌ها نیست، اما از تکیه کردن به دیگران هم محروم می‌شود. این فقط در مورد کمکِ مستقیم دیگران نیست. وجود دیگران در زندگی ما، تاثیری ذهنی و رفتاری هم در ما می‌گذارد.&lt;br&gt;
برای مثال من اگر با خانواده‌ام زندگی کنم، ممکن است دیگر به راحتی نتوانم شب را بیرون بگذرانم. نه این که آن‌ها واقعا حرفی به من بزنند، وجودشان خط قرمزهایی در نگاه من ایجاد می‌کند.&lt;/p&gt;
&lt;table&gt;
&lt;thead&gt;
&lt;tr&gt;
&lt;th align="center"&gt;&lt;img alt="free" src="https://bayanbox.ir/view/659746370417633349/free.gif"&gt;&lt;/th&gt;
&lt;th align="center"&gt;&lt;img alt="related" src="https://bayanbox.ir/view/7108709230773715803/relation.gif"&gt;&lt;/th&gt;
&lt;/tr&gt;
&lt;/thead&gt;
&lt;tbody&gt;
&lt;tr&gt;
&lt;td align="center"&gt;آزاد (کم مانده تا از صفحه بیافتد بیرون)&lt;/td&gt;
&lt;td align="center"&gt;وابسته&lt;/td&gt;
&lt;/tr&gt;
&lt;/tbody&gt;
&lt;/table&gt;
&lt;p&gt;محدودیت و ثبات، با هم می‌آیند. هر دو یک چیزند. ما به آن چیز می‌گوییم رابطه.&lt;/p&gt;
&lt;hr&gt;
&lt;p&gt;در آخر، نکات زیر هم به ذهنم می‌آید که همه به نوعی تکرار همان حرف‌های بالا هستند:&lt;/p&gt;
&lt;ul&gt;
&lt;li&gt;آزادی، آن قدرها هم مقدس نیست. مخصوصا اگر تعریفی برایش نداشته باشیم.&lt;/li&gt;
&lt;li&gt;ثبات ارزش است؟ نمی‌دانم؛ من حدی از ثبات را در افراد می‌پسندم. &lt;em&gt;با شخص بی‌ثبات، نمی‌شود رابطهٔ سالمی برقرار کرد.&lt;/em&gt;&lt;/li&gt;
&lt;li&gt;فرار از تعهد، و در نتیجه بی‌نصیب بودن از ثبات، ریسکِ سرخوشی را بالا می‌برد. با انتخابِ حساب شدهٔ روابط، می‌توان از مزایای تعهد به خوبی بهره‌مند شد.&lt;/li&gt;
&lt;li&gt;تعهدهای بیش از حد، می‌تواند آن قدر ما را محدود کند که جای هیچ گونه سرخوشی باقی نماند.&lt;/li&gt;
&lt;li&gt;کمی مستی و سرخوشی برای زندگی ضروری است.&lt;/li&gt;
&lt;li&gt;برای سرخوشیِ کافی و مطمئن، داشتن ارتباط، ضروری است.&lt;/li&gt;
&lt;li&gt;این سرخوشی فقط مصرف الکل نیست. شاید اوج لذت این معلمان، نه از مستی در بار، که از مستی در مدرسه بود. در چشم من، ماهیت این رفتار، بیشتر فراتر رفتن از چارچوب‌ها بود، تا مصرف الکل. هماهنگ کردن برنامهٔ قایق سواری، بدون توجه به همهٔ محدودیت‌ها هم نمونه‌ای از این سرخوشی است. شاید گاهی یک تنوع بدون دلیلِ قانع کننده، بتواند شادی آفرین باشد. همواره خوب بودن، همواره منطقی بودن و همواره &lt;strong&gt;هوشیار&lt;/strong&gt; بودن خسته کننده و حوصله سر بر است.&lt;/li&gt;
&lt;li&gt;فقط &lt;strong&gt;کمی&lt;/strong&gt; سرخوشی ضروری است. مستی زیاد می‌تواند برای دیگران آزار دهنده باشد (اصلا ارتباطِ &lt;em&gt;رابطه&lt;/em&gt; و &lt;em&gt;سرخوشی&lt;/em&gt; همین جاست.) و حتی منجر به فاجعه شود.&lt;/li&gt;
&lt;/ul&gt;</content><category term="movies"></category><category term="فیلم"></category></entry><entry><title>غر زدن</title><link href="https://khoshi.net/nagging.html" rel="alternate"></link><published>2022-04-05T00:00:00+04:30</published><updated>2022-04-05T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2022-04-05:/nagging.html</id><content type="html">&lt;p&gt;یکی از چیزهایی که واقعا از آن بدم می‌آید، &lt;strong&gt;غر زدن&lt;/strong&gt; است. خیلی زود عصبی‌ام می‌کند. شخص و موضوعش هم مهم نیست. شاید برخی‌ها حق داشته باشند غر بزنند، ولی این باعث نمی‌شود که حال من از این رفتار بد نشود.&lt;/p&gt;
&lt;p&gt;«غر» در نظر من چند ویژگی اصلی دارد:&lt;/p&gt;
&lt;h2&gt;۱. اعلام نارضایتی&lt;/h2&gt;
&lt;p&gt;این که واضح است. غر زدن حتما بر اثر موضوعی است که مطابق میل شخص نیست. این مورد توضیح خاصی ندارد.&lt;/p&gt;
&lt;h2&gt;۲. بی‌اثر&lt;/h2&gt;
&lt;p&gt;غر زدن کاملا بی‌اثر نیست. مگر می‌شود گفتن و نگفتنِ حرفی هیچ فرقی با هم نداشته باشد؟ غر زدن احتمالا شخصِ غرغرو را در کوتاه مدت کمی سبک می‌کند. گاهی هم توهمِ انجام فعالیتِ اثر بخش به او می‌دهد. مثل کسی که از پشتِ یک اکانت توییتر در حال مبارزه است! دیگر اثرش هم در اکثر مواقع، خرد کردن اعصاب دیگران است.
اما ویژگی غر به نظر من این است که روی موضوعِ مورد بحث، تاثیری ندارد. غر زدن با آگاهی دادن، انتقاد کردن یا مطالبه کردن فرق دارد. غر زدن مثلِ غیبت کردن پشت سرِ رئیسِ اداره می‌ماند، نه مثل انتقال نا رضایتی به طور مستقیم به او.&lt;/p&gt;
&lt;h2&gt;۳. تکراری&lt;/h2&gt;
&lt;p&gt;من بیان یک نارضایتی، برای اولین بار را مصداق غر زدن به حساب نمی‌آورم. اولین بار می‌تواند درد دل باشد، یا نوعی اطلاع رسانی. یا حتی تلاشی واقعی برای تغییر شرایط. ولی وقتی معلوم شد اعلام نارضایتی به این شیوه نمی‌تواند وضع را بهتر کند، تکرار، همان حرف را به غر تبدیل می‌کند. اگر ۱۰ بار اول حرفی اثر نگذاشته، احتمالا ۱۰ بار بعدی هم اثر نخواهد گذاشت. حداقل نه به این شیوه. با هر بار تکرارِ آن، احتمال تاثیرش کمتر می‌شود، نه بیشتر. گفتم، این با یک مطالبهٔ جمعی فرق می‌کند. این که تعداد زیادی آدم نارضایتی‌شان را اعلام کنند، با تکرار آن نارضایتی توسط یک نفر متفاوت است. اعلام نارضایتی برای بار اول، خیلی هم پسندیده است. اگر اثر نکرد چه؟ خب عینا تکرار کردنش هم اثر نخواهد کرد، باید به فکر راه دیگری بود. یک بیان جدید یا یک رفتار و حرکتِ عملی یا ... .&lt;/p&gt;
&lt;p&gt;حالا من خودم از دستِ غر زدنِ دیگران، کم غر نمی‌زنم. گفتم یک بار هم به صورت مکتوب این نارضایتی را اعلام کنم، شاید اثر کرد!&lt;/p&gt;</content><category term="other"></category><category term="شخصی"></category></entry><entry><title>به بهانهٔ دنیای سوفی</title><link href="https://khoshi.net/sofies-welt.html" rel="alternate"></link><published>2022-03-27T00:00:00+04:30</published><updated>2022-03-27T00:00:00+04:30</updated><author><name>محمدحسین خوش‌مهر</name></author><id>tag:khoshi.net,2022-03-27:/sofies-welt.html</id><content type="html">&lt;p&gt;بار اول این کتاب را در دوران دبیرستان خواندم. آن طور که باید، نخواندمش. یعنی اصلا بلد نبودم که چگونه باید کتاب خواند. تا آن موقع صرفا تعدادی رمان نوجوان و داستان‌های فانتزی خوانده بودم. با سرعت و عجله تمامش کردم که ببینم آخرش چه می‌شود! اسامی و نظرات هم آن قدر زیاد بود که چیز زیادی در خاطرم نماند. چند سال بعد، بعد از این که این طرف و آن طرف اسمش را زیاد شنیدم، تصمیم گرفتم سر حوصله مرورش کنم و یادداشت‌هایی از آن بردارم. در سررسیدی که نمی‌دانم چه شد. یادداشت‌هایم به صورتی بود که نام فیلسوف و سال‌های زندگی‌اش را می‌نوشتم و بعد در یک بند نظرش را با زبان خودم خلاصه می‌کردم. این بار هم اکثر اسامی را فراموش کردم اما برخی از نظرات در خاطرم مانده.&lt;/p&gt;
&lt;p&gt;اما روشن‌ترین چیزی که در ذهنم هست، این است که جلوی نام هر فیلسوف، دو عدد که با خط تیره از هم جدا می‌شدند می‌نوشتم. فرقی نداشت که باشد. اهل کجا باشد و چه حرفی زده باشد. همه‌شان دو عدد داشتند. سال تولد و سال مرگ. در نظریاتشان تفاوت‌های زیادی داشتند اما وجه اشتراک همه‌شان همین بود. از سقراط و افلاطون، تا دبوار و آکویناس؛ همه‌شان مرده بودند.&lt;/p&gt;
&lt;p&gt;یادگاری من از این کتاب، فکر کردن‌های گاه و بی‌گاه به عدد دوم زندگی خودم و دیگران است. عددی که وجودش قطعی است و خیلی هم دور نیست. فرقی نمی‌کند چه بگوییم و به چه چیزی اعتقاد داشته باشیم. به یاد مرگ باشیم یا نه. تنها احتمال قطعی در مورد زندگی، مستقل از افکار و کرده‌ها و داشته‌هایمان، این است که تمام می‌شود. تمامش به سادگیِ یک خط تیره بین دو عدد و اگر خیلی بزرگ شویم، یک نقل قول کنارش.&lt;/p&gt;
&lt;p&gt;حالا قبل از هر تصمیمی، (اگر یادم باشد) دوباره از خودم می‌پرسم «واقعا ارزشش را دارد؟»&lt;/p&gt;</content><category term="books"></category><category term="کتاب"></category><category term="مرگ"></category></entry><entry><title>جا مانده از جهادی</title><link href="https://khoshi.net/jahadi.html" rel="alternate"></link><published>2022-03-20T00:00:00+03:30</published><updated>2022-03-20T00:00:00+03:30</updated><author><name>محمدحسین خوش‌مهر</name></author><id>tag:khoshi.net,2022-03-20:/jahadi.html</id><content type="html">&lt;p&gt;در سال‌های گذشته، معمولا این موقعِ سال جور می‌شد که به عنوان اردوی جهادی، به روستاهای جنوب کرمان بروم. امسال به دلایلی نشد. وقتی باید آن جا باشی و نیستی، بهتر می‌شود از آن جا بودن گفت. در زمان‌های دیگر، آن قدر مشغله و روزمرگی زیاد است که کمتر به یاد روزهای اردوهای جهادی می‌افتم، وقتی هم که آن جایم، شرایط فرق می‌کند. در آن جا وقتی برای گفتن نیست، آن جا جای کار کردن است و اگر فرصتی باشد، فکر کردن.&lt;br&gt;
حرف که زیاد می‌شود در این باره گفت. فعلا به گفتن تعدادی از مزایا و معایب اکتفا می‌کنم.&lt;/p&gt;
&lt;h2&gt;مزایا&lt;/h2&gt;
&lt;h3&gt;۱. سفر&lt;/h3&gt;
&lt;p&gt;سفر است دیگر. چیزی در یک مسافرت معمولی نیست که در این اردو نباشد.&lt;/p&gt;
&lt;h3&gt;۲. دیدن زندگی روستایی&lt;/h3&gt;
&lt;p&gt;در همهٔ سفرها این فرصت به دست نمی‌آید. فکر می‌کنم برای کسی که در ایران زندگی می‌کند، مهم است که بداند درصد زیادی از جمعیت کشورش در چه وضعیتی زندگی می‌کند. منظورم وضعیت بدی نیست، بعدا از محرومیت می‌گویم. همه در روستا محروم نیستند. گله داران و باغدارانی هستند که سرمایه‌شان از برخی سرمایه داران ساکن در شهر هم بیشتر است، اما در روستا و با مناسبات اجتماعی و فرهنگی و جغرافیایی آن جا زندگی می‌کنند. قطعا زندگی در همهٔ روستاها به یک شیوه نیست، اما همه‌شان ویژگی‌های مشترکی و تفاوت‌هایی اساسی با شهر دارند که شناختشان برای یک شهر نشین، تجربهٔ خوبی خواهد بود.&lt;/p&gt;
&lt;h3&gt;۳. محرومیت&lt;/h3&gt;
&lt;p&gt;مقصد اردوهای جهادی (معمولا) روستاهای محروم و کم برخوردار است. دیدن محرومیت هم نعمتی است که چشم آدم را به نعمت‌هایی که نسبت بهشان نابینا شده، باز می‌کند. اصلا دیدن این همه اختلاف در سطح زندگی می‌تواند مفید باشد. مصرفِ خود من در روزهای بعد از اردو، تا زمانی که هنوز تصاویرِ تبلیغات و دیگر هیاهوی شهر جایگزین خاطراتِ سفرم نشده، کم مصرف‌تر و ساده‌زیست‌ترم.&lt;/p&gt;
&lt;h3&gt;۴. همنشینی با دوستان&lt;/h3&gt;
&lt;p&gt;سفر رفتن به همراه حداقل ۲۰ - ۳۰ نفر دیگر مزهٔ خودش را دارد. آن هم با هم‌سفرها و آشناهای چند ساله.&lt;/p&gt;
&lt;h3&gt;۵. آب و هوا&lt;/h3&gt;
&lt;p&gt;من ساکن تهران هستم. خب معلوم است که کیفیت هوای آن جا از نظر آلودگی بهتر است. تابستان هایش گرم است اما هوای اول بهارش مطبوع است. با این که از ابتدای متن خیلی تلاش کردم، اما خیلی شبیه انشاهای «تعطیلات خود را چگونه گذراندید» شد.&lt;/p&gt;
&lt;h3&gt;۶. رهایی از دغدغه&lt;/h3&gt;
&lt;p&gt;در زمان تعطیلات و در سفر معمولا قرار است که این اتفاق بیافتد اما آن قدر دل‌مشغولی هست که این هدف همیشه به راحتی به دست نمی‌آید. غیر از محیطِ روستایی، سبک زندگی در آن جا به کمک می‌آید تا دیگر نگرانی‌ها کمرنگ شود. کار بدنی در بیشتر طول روز، برای منی که در روزهای عادی بیشتر از کله‌ام کار می‌کشم تا از بدنم، نوعی استراحت ذهنی محسوب می‌شود. این فراقت با بیکاری و استراحت مطلق سخت‌تر میسر می‌شود. چرا که فکر و خیال آدم را رها نمی‌کند. اما کار بدنی و مشغولیتی که فشار ذهنی نمی‌آورد، فرصت استراحت برای ذهن را بهتر فراهم می‌کند.&lt;br&gt;
غیر از آن خیلی از دغدغه‌های بی‌معنی دیگر هم آن جا وجود ندارد. همه لباس یک دست می‌پوشند پس دیگر نیازی نیست که نگران ظاهر خود باشیم. زمان خواب و بیدار شدن مشخص است و وقت کم نمی‌آید. نگران تهیه غذا و به دست آورد رزق نیستیم و می‌دانیم که شاید غذا کم‌تر یا ساده‌تر، اما هر چه هست، می‌رسد و با شکم خالی نخواهیم خوابید. تنها دغدغه این است که کار را برسانیم.&lt;/p&gt;
&lt;h3&gt;۷. مفید بودن&lt;/h3&gt;
&lt;p&gt;من نمی‌دانم ساختن خانه یا آبرسانی به یک روستا در بلند مدت واقعا باری از مشکلات کم می‌کند یا نه، اما قطعا در کوتاه مدت از زحمت زندگی بعضی افراد می‌کاهد. همین دانسته این حس را به آدم می‌دهد که کاری که انجام می‌دهد پوچ نیست و از آن خیری به دیگران می‌رسد. این حس مفید بودن هم خوشایند است و هم سازنده.&lt;br&gt;
غیر از مفید بودن، «خوب» بودن هم در اردوی جریان دارد. این جا کسی به اجبار نیامده، و هیچ کاری هم اجباری نیست. با این حال تقریبا همهٔ افراد با انگیزهٔ مثبت به کارشان می‌پردازند. کسی از زیر کار درنمی‌رود. در این مدت چنان جوی قالب می‌شود که نه تنها افراد از زیر مسئولیت‌هایشان شانه خالی نمی‌کنند، که گاهی در انجام کارهای بیشتر هم با هم رقابت می‌کنند.&lt;/p&gt;
&lt;h3&gt;۸. آرامش&lt;/h3&gt;
&lt;p&gt;سرعت زندگی در روستا کم‌تر است. آن جا کم سر و صداتر، کم جمعیت‌تر و به طور کلی ساده‌تر است. این موضوع برای من خوشایند است. این خلوتی در کنار ۳ مورد قبلی، آرامش عمیقی برای آدم ایجاد می‌کند. &lt;/p&gt;
&lt;p&gt;و برای مسلمان‌تر ها:&lt;/p&gt;
&lt;h3&gt;۹. نماز اول وقت و جماعت&lt;/h3&gt;
&lt;p&gt;برنامه خواب و ساعت و کارها برای این موضوع مناسب است.&lt;/p&gt;
&lt;h3&gt;۱۰. گناه کمتر&lt;/h3&gt;
&lt;p&gt;جو و شرایط این گونه ایجاب می‌کند.&lt;/p&gt;
&lt;h2&gt;معایب&lt;/h2&gt;
&lt;h3&gt;۱. مفید نبودن&lt;/h3&gt;
&lt;p&gt;ساختن خانه‌های غیر اصولی در جایی خشک و به دور از امکانات است چقدر کار درستی است؟ یا ساخت مدرسه در روستایی که مشکل آب شرب دارند؟ همان‌طور که گفتم این کارها در کوتاه مدت قطعا بی‌فایده نیستند و اگر تدبیر جامع‌تری نباشد، همین‌ها هم ضروری (و ناکافی) محسوب می‌شوند. اما قطعا نیاز به مدیریت و تدبیر جامعی است تا به این تلاش‌ها جهت داده شود و کارهای جدی‌تر با آثار بلندمدت انجام داده شود. راستش شنیده‌ام برخی گروه‌های جهادی دارند کارهای جدی‌تری می‌کنند. کارشناسی شده و اصولی‌تر ولی خودم فرصت آشنایی و همکاری با این گروه‌ها را نداشته‌ام.&lt;/p&gt;
&lt;h3&gt;۲. تاثیر منفی روی محلی‌ها&lt;/h3&gt;
&lt;p&gt;جمعی از بچه‌های شهری که معمولا گیر نیازهای اولیه زندگی نبوده‌اند و اکثرا وضع بدی ندارند، با فرهنگ و رفتارهای طبقه و محل سکونت خود به روستایی محروم می‌روند. اگر تعامل جهادگران با روستاییان مدیریت نشود، ممکن است برخی فرهنگ‌های نادرست به روستاییان منتقل شود.&lt;/p&gt;
&lt;h3&gt;۳. از دست دادن گزینه‌های جایگزین&lt;/h3&gt;
&lt;p&gt;این نکته منفی محسوب می‌شود؟ اگر بخواهیم حسابش کنیم، بالاخره در همه تصمیمات وجود دارد. ما با انتخاب یک گزینه، گزینه‌های دیگر را از دست می‌دهیم. با رفتن به اردوی جهادی از مهمانی‌های فامیلی یا سفری تفریحی یا حتی اردوی راهیان نور را از دست می‌دهیم.&lt;/p&gt;</content><category term="other"></category><category term="شخصی"></category></entry><entry><title>چرا وب۳ کار نمی‌کند؟</title><link href="https://khoshi.net/web3.html" rel="alternate"></link><published>2022-03-05T00:00:00+03:30</published><updated>2022-03-05T00:00:00+03:30</updated><author><name>محمدحسین خوش‌مهر</name></author><id>tag:khoshi.net,2022-03-05:/web3.html</id><summary type="html">&lt;p&gt;وب۳ برای ماندگاری با چه مشکلاتی مواجه است؟&lt;/p&gt;</summary><content type="html">&lt;p&gt;من نه متخصصم، نه مترجم. متن زیر، برداشت‌های من از &lt;a href="https://moxie.org/2022/01/07/web3-first-impressions.html"&gt;این مقاله&lt;/a&gt; و برخی مطالب پراکنده دیگر است. این متن یک ترجمهٔ خالص نیست. پیشنهاد من این است که به جای خواندن این مطلب، به مقالهٔ اصلی رجوع کنید، که نویسنده‌اش در این زمینه تجربه و تخصص دارد و قلمش هم به مراتب بهتر است.&lt;/p&gt;
&lt;h2&gt;دوتای قبلی چی بودند که سومیش چی باشد؟&lt;/h2&gt;
&lt;p&gt;اصطلاح «وب۳»، عبارتی است که به روشنی تعریف نشده، به همین خاطر به راحتی نمی‌شود دقیق ارزیابی‌اش کرد و آیندهٔ آن را پیش‌بینی کرد.&lt;br&gt;
از این نظر، اصطلاح «وب۱» و «وب۲» هم تفاوتی ندارند. این عبارات را از قبل تعریف نکردند که مثلا بگویند بیایید وب۱ را با این ویژگی‌بسازیم و آن ویژگی‌های دیگر را بگذاریم برای وب۲. این‌ها اصطلاحاتی است که بعدا، به برهه‌هایی از حیات اینترنت نسبت دادند. مثل کاری که تاریخ یا جامعه شناسی و دیگر علوم انسانی انجام می‌دهند. مرز بین دوران رنسانس و قرون وسطی، یک خط مشخص نیست. این‌ها عناوینی است که بعدا برای 
 این که شناخت و صحبت کردن در مورد گذشته را راحت‌تر کنند ساخته می‌شوند.&lt;/p&gt;
&lt;p&gt;چیزی که به طور کلی و خلاصه می‌توان گفت، این است که وب۱ در ابتدا توزیع شده بود، در وب۲ اینترنت حول پلتفرم‌ها مجتمع شد و مرکزیت پیدا کرد، و حالا در وب۳ قرار است اینترنتی داشته باشیم با قابلیت‌های وب۲، اما بدون وجود مرکزیت.&lt;/p&gt;
&lt;p&gt;اصلا چرا وب۲ شکل گرفت؟ مگر اینترنتِ توزیع شده و بدون مرکزیت، اشکالش چه بود؟&lt;/p&gt;
&lt;p&gt;وب۱ زمانی بود که تازه اینترنت راه افتاده بود. سایت‌های استاتیک بدون تعامل با کاربر. هر کس می‌خواست محتوایش را منتشر کند، باید خودش زیر ساختش را فراهم می‌کرد. اگر ایمیل می‌خواست، باید میل سرور خودش را راه‌اندازی می‌کرد. مردم عادی که توانایی این کارها را نداشتند؛ حتی آن‌هایی که از دانش فنی مورد نیاز برخوردار بودند هم علاقه‌ای به این کار نداشتند. اگر ویرگول و GitHub Pages نبود، امکان نداشت من خودم اقدام به راه‌اندازی یک وب سرویس برای راه‌اندازی یک وب‌سایت می‌کردم. چه کسی دوست دارد با این مسائل فنی درگیر شود؟&lt;br&gt;
افراد که هیچ، حتی شرکت‌های بزرگ هم ترجیح می‌دهند این خدمات را از شرکت‌هایی که کارشان است بگیرند و این بخش ماجرا را برون‌سپاری کنند.&lt;/p&gt;
&lt;p&gt;کم کم سرویس‌هایی راه افتاد که بار فنی قضیه را از روی دوش افراد برمی‌داشتند. افراد بدون دانش تخصصی، می‌توانستند با چند کلیک، وبلاگی درست کنند و شروع کنند به نوشتن. این جا وب۲ شروع می‌شود. شبکه‌های اجتماعی و پلتفرم‌هایی که همه افراد را به دنیای اینترنت آوردند.&lt;/p&gt;
&lt;p&gt;دیگر مشکل وب۱ این است که پروتکل خیلی کندتر از پلتفرم به‌روزرسانی می‌شود. بعد از ۳۰ سال، ایمیل هنوز رمزنگاری نشده. این را با سرعت به‌روزرسانی تلگرام مقایسه کنید که هر چند ماه یک آپدیت اساسی می‌دهد و کلی ویژگیِ جذاب به سیستمش اضافه می‌کند.&lt;br&gt;
این لَختی، در ذات سیستم‌های توزیع شده‌اند. وقتی مرکزیت وجود دارد، فرمان را دست می‌گیرد. کافی است تلگرام یک آپدیت بدهد. در مدت کوتاهی تمام سرور‌هایش به روز می‌شوند و کاربران هم اگر بعد از مدتی کلاینتشان را به‌روز نکنند، ممکن است ارتباطشان را با شبکه از دست بدهند. اما در سیستم توزیع شده چه کسی دستور می‌دهد؟ چه کسی قرار است تغییرات را روی سرورها پیاده کند؟ هزینهٔ توسعه روی دوش چه کسی است؟&lt;br&gt;
در دنیایی که تغییرات این قدر سریع در حال رخ دادن است، سیستمی که توزیع شده باشد، از پلتفرمی که مرکزیت دارد عقب می‌ماند توانایی رقابت را نخواهد داشت. باز میزان همه گیری و نرخ استفادهٔ ایمیل را (که دیگر آن هم مرکزیت دارد) با مثلا واتساپ مقایسه کنید.&lt;/p&gt;
&lt;p&gt;پلتفرم‌ها مالکان دنیای اینترنت بودند. برنده اصلی آن‌ها بودند. محتوا را کاربران تولید می‌کردند و جایزه‌ها را پلتفرم‌ها درو می‌کردند. نه فقط صاحبان اقتصادی اینترنت، که صاحب اطلاعاتِ کاربران و قانون‌گذاران و حکم‌رانان هم، همان‌ها بودند.&lt;/p&gt;
&lt;p&gt;هر چه پلتفرم‌ها بزرگتر می‌شدند، زمزمهٔ تمرکز زدایی و سیستم‌های توزیع شده هم بیشتر به گوش می‌رسید.
وقتی بیتکوینِ خردسال داشت اولین قدم‌هایش را برمیداشت، برخی آیندهٔ درخشانی برایش پیش‌بینی می‌کردند و برخی هم به چشم یک اسباب بازی برای نردها به آن می‌نگریستند. اما رویای وبِ توزیع شده خیلی‌ها را مجذوب خودش کرد. دنیایی که توسط کاربران و برای کاربران باشد. پایانِ حکمرانیِ پلتفرم‌ها.&lt;/p&gt;
&lt;h2&gt;نرم‌افزارهای توزیع نشده&lt;/h2&gt;
&lt;p&gt;نویسنده این متن، دستی بر آتش بلاک چین دارد و دو نرم‌افزار توزیع شده(dApp) را توسعه داد. (&lt;a href="https://autonomous.graphics/"&gt;این&lt;/a&gt; و &lt;a href="https://firstderivative.market/"&gt;این یکی&lt;/a&gt;) من از معرفی‌شان می‌گذرم. چیزی که در مورد بخش فنیِ آن‌ها می‌گوید، این است که «توزیع شدگی» (distributedness) در ذات آن‌ها وجود ندارد.این‌ها با دیگر سایت‌هایی که با react ساخته می‌شوند فرق چندانی ندارند. فقط به جای این که اطلاعات را از یک دیتابیسِ مرکزی بگیرند، از apiهایی استفاده می‌کنند که با بلاک‌چین در ارتباطند و در نهایتْ داده روی بلاک‌چین ذخیره می‌شود.&lt;/p&gt;
&lt;p&gt;نویسنده از وجود نداشتن مفهومِ کلاینت/سرور و ارتباط آن‌ها در دنیای وب۳ ابراز تعجب می‌کند. چیزی که همهٔ اپلیکیشن‌ها و سیستم‌های فعلی بر همین اساس طراحی و پیاده سازی شده‌اند.&lt;/p&gt;
&lt;p&gt;نمودار‌های بلاک‌چین را دیده‌اید؟ در این تصاویر نود‌هایی وجود دارند که به هم متصلند. ولی این نودها، هر کدام یک سرور است. منی که پشت یک لپ‌تاپ یا گوشی نشسته‌ام و به اینترنت متصلم و می‌خواهم به یک dApp متصل شوم، اصلا  در این نمودارها وجود ندارم! این جا کلاینتی وجود ندارد. در زمان فعلی که بیشترین کاربران اینترنت از گوشی هوشمندشان استفاده می‌کنند، این کمبود بیشتر هم حس می‌شود.&lt;/p&gt;
&lt;p&gt;&lt;img alt="block chain" src="https://bayanbox.ir/view/6076664847666381746/Blockchain-architecture.jpg"&gt;
&lt;a href="https://www.researchgate.net/figure/Blockchain-architecture_fig1_333486562"&gt;+&lt;/a&gt;&lt;/p&gt;
&lt;p&gt;این اپلیکیشن‌ها و نرم‌افزار‌هایی که روی کامپیوترهای شخصی استفاده می‌شوند چگونه به بلاک‌چین متصل می‌شوند؟ این ابزارها، ظرفیت اجرای کد پایهٔ بلاک‌چین‌های فعلی را ندارند و نمی‌توانند به عنوان یک نود به شبکه متصل شوند. پس چگونه باید با شبکه اصلی تعامل کنند؟ با راه اندازی سرور‌های واسط. سروری که به عنوان یک نود به شبکه متصل باشد و این اپلیکیشن‌ها از آن طریق بتوانند به شبکه اصلی در ارتباط باشند. بله، باز هم &lt;strong&gt;سرور&lt;/strong&gt;!&lt;br&gt;
همان طور که گفتیم و تا به حال دیده‌ایم، مردم علاقه‌ای به راه‌اندازی سرور ندارند. و باز هم مثل قبل، شرکت‌هایی مثل Infura و Alchemy زحمت راه‌اندازی این سرور‌ها را کشیده‌اند و api ارائه می‌دهند. توسعه‌دهنده‌ها هم برای برقراری ارتباط  dAppهایشان با بلاک‌چین، از این سرویس‌ها استفاده می‌کنند.&lt;br&gt;
در واقع، زمانی که یک ولت مثل MetaMask را به یک dApp متصل می‌کنید و این dApp می‌خواهد از طریق این ولت با بلاک‌چین در ارتباط باشد، تنها کاری که MetaMask می‌کند، صدا زدن درخواست‌هایی از ای‌پی‌آی های Infura است. این ولت‌ها بدون چک کردنِ وضعیتِ بلاک‌چین و احرازِ درستی یا نادرستیِ جوابِ ای‌پی‌آی، نتیجه را عینا به شما نمایش می‌دهند. درست شبیه رفتار اپلیکیشن‌ها در دنیای وب۲.&lt;br&gt;
دلیل این همه سر و صدا در مورد تمرکز زدایی و اعتماد توزیع شده چیست؟ مثل این که همه به مراکز جدید (Infura و Alchemy) اعتماد دارند!&lt;/p&gt;
&lt;p&gt;برخی طرفداران ممکن است با چنین مرکزیت‌هایی مخالفت نداشته باشند. با این ادعا که ما به این مراکز وابسته نیستیم و سیستم شفافیتِ کافی برای نظارت به کار آن‌ها را دارد. اگر این مراکز بخواهند دست از پا خطا کنند، می‌توانیم به راحتی جایگزینشان کنیم. اما پلتفرم‌ها در دنیای واقعی این گونه کار نمی‌کنند!&lt;/p&gt;
&lt;h2&gt;یک NFT واقعا چیست؟&lt;/h2&gt;
&lt;p&gt;تصوری که من(ِ مترجم) از NFT داشتم این بود که اطلاعاتِ آن ان‌اف‌تی(NFT)، مثلا تصویری که دارد معامله می‌شود، در زنجیره ذخیره می‌شود. اما مثل این که این طور نیست! جا دادن تمام اطلاعات یک فایلِ چند کیلوبایتی یا حتی چند مگابایتی (یا بیشتر؟) در بلاک‌چین هزینهٔ بالایی دارد(برای درک درست از هزینه‌ای که می‌گویم، باید کمی با ساختار بلاک‌چین آشنا باشید.).  کاری که در عمل انجام می‌شود، این است که urlی که به فایل مورد نظر اشاره می‌کند را بلاک‌چین ثبت می‌کنند و توکن برای آن «آدرس» ایجاد می‌شود.&lt;br&gt;
چیزی که برای من هم، مثل نویسندهٔ مطلب، تعجب‌آور بود، این است که هیچ ساختاری برای صحت‌سنجیِ محتوای این urlها وجود ندارد. این ان‌اف‌تی‌هایی که از چند دلار تا چند میلیون دلار در حال معامله‌اند، صرفا حاوی یک url معمولی‌اند که به یک vps روی یک سرور اشاره می‌کند. هر کس که به آن سرور دسترسی داشته باشد یا بعدا صاحب دامینِ آن url شود، می‌تواند محتوای آن url را دستکاری کند یا حتی کلا از دسترس خارج کند. این که تصویر درست چه چیزی بوده، هیچ جایی ثبت نشده؛ حتی نمی‌توان فهمید آن تصویر تغییر کرده یا همان است که از اول بوده!&lt;/p&gt;
&lt;p&gt;این جا نویسنده دست به ابتکار جالبی زده. تصمیم گرفته یک ان‌اف‌تی ثبت کند که تصویرش بر اساس این که چه کسی در حال مشاهده‌است، تغییر کند. درواقع وب‌سرورِ میز‌بان، فایل‌های متفاوتی را بر اساس آی پی و یوزر ایجنتِ درخواست کننده برمی‌گرداند. یعنی همین ان‌اف‌تی مشخص، برای مثال در OpenSea به یک شکل، در Rarible به شکلی دیگر نمایش داده می‌شود. اما اگر آن را بخرید و در ولت‌تان به آن نگاه کنید، شبیه 💩 به نظر می‌رسد!
&lt;img alt="nft" src="https://bayanbox.ir/view/5939038152044742575/nft.jpg"&gt;&lt;/p&gt;
&lt;p&gt;قضیه وقتی جالب‌تر می‌شود، که بعد از چند روز بدون دریافت هشدار یا توضیحی، ان‌اف‌تیِ او از روی OpenSea حذف می‌شود:
&lt;img alt="removed" src="https://bayanbox.ir/view/2406316660046591791/nft-removed.jpg"&gt;
این پیغام ادعا می‌کند که این ان‌اف‌تی، خلاف قوانین بوده. اما نویسنده که دوباره قوانین را مرور کرده، متوجه نشده کدام قانون را زیر پا گذاشته.&lt;br&gt;
بعد از این که OpenSea این ان‌اف‌تی را از سیستم خودش حذف می‌کند، دیگر در ولتش روی دیوایسش هم وجود نداشت. مگر وب۳ یک شبکه توزیع شده نبود؟ چطور چنین چیزی ممکن است؟&lt;/p&gt;
&lt;h2&gt;مرکزیت جدید&lt;/h2&gt;
&lt;p&gt;اتفاقی که افتاده روشن است. یک ولت مثل MetaMask برای برقراری ارتباط با شبکهٔ اتریوم، از ای‌پی‌آی های شرکت‌های سرویس دهنده مثل OpenSea استفاده می‌کند. مراکزِ وب۳.&lt;br&gt;
همان طور که گفته شد، پاسخِ این درخواست‌ها هیچ گونه صحت سنجی نمی‌شوند.&lt;br&gt;
هم‌چنین اگر شما چند حساب مختلف روی یک ولت داشته باشید، این شرکت‌ها از در ارتباط بودن آن حساب‌ها مطلعند. چون ولت شما از سشن ثابتی برای تعامل با سرورها استفاده می‌کند.
مادامی که همهٔ ولت‌ها از این apiها استفاده می‌کنند، اهمیتی ندارد که ان‌اف‌تی مورد نظر، یک جایی در بلاک‌چین ذخیره شده. زمانی که در هیچ ولتی نمایش داده نشود، انگار وجود ندارد.&lt;/p&gt;
&lt;p&gt;&lt;a href="https://www.eghtesadonline.com/%D8%A8%D8%AE%D8%B4-%D8%A7%D8%B1%D8%B2-%D8%AF%DB%8C%D8%AC%DB%8C%D8%AA%D8%A7%D9%84-206/617454-%D9%85%D8%B3%D8%AF%D9%88%D8%AF-%D8%B4%D8%AF%D9%86-%D8%A7%D9%88%D9%BE%D9%86-%D8%B3%DB%8C"&gt;البته ما با این اتفاق غریبه نیستیم.&lt;/a&gt; کم کم دیگران هم دارند آشنا می‌شوند. (&lt;a href="https://virgool.io/@m_50454163/%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D8%B5%D8%B1%D8%A7%D9%81%DB%8C-%D9%87%D8%A7%DB%8C-%DA%A9%D8%B1%D9%87-%D8%AC%D9%86%D9%88%D8%A8%DB%8C-ip%D9%87%D8%A7%DB%8C-%D8%B1%D9%88%D8%B3%DB%8C%D9%87-%D8%B1%D8%A7-%D9%85%D8%B3%D8%AF%D9%88%D8%AF-%D9%85%DB%8C-%DA%A9%D9%86%D9%86%D8%AF-t4okmobzbcwh"&gt;+&lt;/a&gt; و &lt;a href="https://virgool.io/@coingraph.ir/%D8%AA%D9%88%D9%82%DB%8C%D9%81-%D8%AD%D8%B3%D8%A7%D8%A8-%D9%87%D8%A7%DB%8C-%D8%B1%D9%85%D8%B2%D8%A7%D8%B1%D8%B2-%D8%B1%D9%88%D8%B3%DB%8C%D9%87-%D8%AF%D8%B1-%D8%B3%D9%88%D8%A6%DB%8C%D8%B3-hwjyfvwf9phu"&gt;+&lt;/a&gt;)&lt;/p&gt;
&lt;p&gt;مردم با هیجان در مورد رویالتی (سهمِ شخص ایجاد کنندهٔ یک ان‌اف‌تی یا مالک اولیه، از معاملاتِ آیندهٔ آن) صحبت می‌کنند. اما دادهٔ مربوط به آن روی بلاک‌چین ذخیره نمی‌شود. بلکه مدیریت آن بر عهدهٔ OpenSea است. با قوانینِ وب۲. رویالتی در ERC-721 تعریف نشده و حالا هم برای ایجاد کردنش دیر شده. می‌دانیم که پروتکل‌ها به کندی تغییر می‌کنند. برای همین OpenSea خودش دست به کار شده و آن چه که لازم بوده را به پلتفرمش اضافه کرده. یعنی همین حالا هم، پلتفرم‌های وب۳ از پروتکل‌های توزیع شده جلو زده‌اند و کنترل بازی را دست گرفته‌اند.&lt;/p&gt;
&lt;p&gt;در واقع همین حالا هم، چیزی که شما از وضعیت بلاک‌چین در ولت‌تان مشاهده می‌کنید، یک نمای بی‌واسطه و دست نخورده از بلاک‌چین نیست. بلکه وضعیت بلاک‌چین از دیدِ OpenSea است و نیازمندِ داده‌هایی است که OpenSea جایی خارج از بلاک‌چین ذخیره کرده. برای همین، جایگزین کردن این پلتفرم به این سادگی‌ها امکان پذیر نیست.&lt;/p&gt;
&lt;p&gt;نویسنده این وضع را شبیه به وضعیت ایمیل می‌بیند. فرض کنید به خاطر مباحث حریم شخصی و محدودیت‌ها و قوانین و چیز‌های دیگری که بر پلتفرم‌ها حاکم است، شما بخواهید برای داشتن یک ایمیل امن، میل سرور خودتان را راه‌اندازی کنید. اما تفاوتی ایجاد نخواهد شد. چون سمت دیگرِ هر ایمیلی که ارسال یا دریافت می‌کنید، احتمالا به جیمیل متصل است. باز هم دست جیمیل از دیتای شما کوتاه نمی‌شود.&lt;br&gt;
اگر بخواهد مارکت‌پلیسی برای خودش راه‌اندازی کند تا بتواند ان‌اف‌تیِ گم شده‌اش را در آن نشان دهد و به فروش برساند، زمانی که همه در حال استفاده از OpenSea هستند و همهٔ ولت‌ها اطلاعات را از آن می‌گیرند، فایده‌ای ندارد.&lt;br&gt;
این جا ما بدی‌های وب۱ و وب۲ را با هم داریم. کنترلِ مرکزی، به همراه کندی، پیچیدگی و سربارِ شبکهٔ توزیع شده.&lt;/p&gt;
&lt;p&gt;نویسنده قصدِ غر زدن از دست OpenSea را ندارد. اتفاقا برعکس، گمان می‌کند OpenSea آن چه که لازم بوده را پیاده سازی کرده و مفهوم کلاینت را به وب۳ آورده. ما باید از قبل انتظار چنین اتفاقی را می‌کشیدیم.&lt;/p&gt;
&lt;h3&gt;تازه اولشه&lt;/h3&gt;
&lt;p&gt;جواب خیلی از طرفداران این حوزه این است که این تازه شروع داستان است و این نواقص برطرف خواهد شد. در صورتی که خیلی از مفاهیمی که با آن‌ها سر و کار داریم، حداقل برای یک دهه قبل است.&lt;br&gt;
حتی اگر این حرفِ امیدوار کننده درست باشد، باز هم جای امیدواری نیست. حتی ممکن است جای نگرانی بیشتری داشته باشد. وقتی چنین مشکلاتی از همین ابتدا پدیدار شده و این قدر زود وب۳ به سرنوشت وب۱ دچار شده، مشخص است که مشکلاتِ ساختاری بر سر راه وبِ توزیع شده وجود دارد. اما اکثر طرفداران فعلی وب۳ یا این اشکالات را نمی‌بینند، یا اهمیتی برایشان ندارد. اگر از همین ابتدا این اشکالات اصلاح نشود و با همین فرمان ادامه پیدا کند، این پلتفرم‌ها بزرگ و بزرگ‌تر خواهند شد و کنار گذاشتن و جایگزین‌کردنشان سخت‌تر و سخت‌تر خواهد شد.&lt;/p&gt;
&lt;p&gt;فرض کنید OpenSea بیاید و بلاک چین را کنار بگذارد. تصمیم بگیرد از این به بعد روی یک دیتابیس سنتی کارش را ادامه دهد. در این صورت خیلی بهتر خواهد شد. همه چیز سریع‌تر، کم‌دردسرتر و ارزان‌تر خواهد شد. همین حالا نویسنده اگر بخواهد پیشنهادی برای فروش ان‌اف‌تی‌اش را قبول کند، باید هزینه‌ای بین ۸۰ تا ۱۵۰ دلار را بپردازد. هزینهٔ تراکنش روی شبکهٔ اتریوم. این هزینه در ذاتِ کریپتوکارنسی است. آن را با هزینهٔ یک پرداختِ معمولی با کارت اعتباری یا هزینهٔ یک کارت به کارت مقایسه کنید. کمی گران در می‌آید!&lt;br&gt;
تازه امکان ذخیره کردن خود عکس، به جای یک url بی اصل و نصب، در دیتابیس ممکن می‌شود.&lt;br&gt;
در آن صورت شفافیت چه می‌شود؟ OpenSea میتواند گزارش تراکنش‌ها را به صورت زنده و کاملا عمومی منتشر کند. با این کار احراز صحت تراکنش‌ها و شفافیت هم حفظ می‌شود.&lt;/p&gt;
&lt;p&gt;اگر OpenSea از ابتدا پلتفرمی راه می‌انداخت براش خرید و فروش عکس و دیگر ربطی به بلاک‌چین، کریپتو و وب۳ نداشت احتمالا کارش نمی‌گرفت. نه به خاطر این که مرکزیت داشت. دلیل اصلی موفقیت فعلی‌اش، سوار شدن روی موج وب۳ و دیگر کلیدواژه‌های جذابش بود. نامشان را با این عناوین گره زدند و با بالا رفتن تبِ وب۳، بالا رفتند. مردمی که در حال معاملهٔ ان‌اف‌تی هستند، اهمیتی به شبکه توزیع شده نمی‌دهند. به تنها چیزی که اهمیت می‌دهند، پول است. با اوج گرفتن رمزارزها، این بازار هم برای سرمایه گذاری جذاب به نظر می‌رسید و همین، شد دلیل موفقیت OpenSea.&lt;br&gt;
حالا که OpenSea در جذب اولیه موفق بوده و شناخته شده است و بازارش شکل گرفته، دیگر می‌تواند با کنار گذاشتن بلاک‌چین، پیشرفت کند.&lt;/p&gt;
&lt;h2&gt;تغییر&lt;/h2&gt;
&lt;p&gt;دیدگاه نویسنده، بسیار شفاف‌تر از نگاه من به دنیای وب۳ است. چرا که به حداقل به اندازهٔ توسعه دو dApp وارد دنیای وب۳ شده و کمی از آن را چشیده. به نظرش وب۳ ما را از پلتفرم‌ها بی‌نیاز نخواهد کرد؛ گمان نمی‌کند تغییری اساسی در ارتباط ما با اینترنت و تکنولوژی ایجاد کند. فکر می‌کند علاقه‌مندیِ نردها به این حوزه، بیشتر به خاطر جدید بودنش است. افرادی که ذاتا خلاقند و به دنبال کشف چیزهای جدید هستند، در هر دنیایی، از جمله دنیای وب۳، سر می‌کشند و به ساخت و پیشبرد این دنیا کمک می‌کند. او امیدوار است این خلاقیت و اکتشاف، نتایج مثبتی داشته باشد، اما برای ایجاد یک تغییر اساسی کافی نیستند.&lt;/p&gt;
&lt;p&gt;اگر قصد داریم رابطه‌مان با تکنولوژی وارد مرحله جدیدی شود، باید عمدا چنین تغییری را ایجاد کنیم. او دو ایده برای شروع چنین تغییراتی مطرح می‌کند:&lt;/p&gt;
&lt;h3&gt;۱. طراحی اعتماد توزیع شده&lt;/h3&gt;
&lt;p&gt;از آن جایی مردم دوست ندارند سرور راه‌اندازی کنند، ما نیاز داریم بدونِ وابستگی به زیرساختِ توزیع شده، به اعتماد توزیع شده برسیم. ما به مرکزیت، برای ارتباط کلاینت/سرور نیاز داریم. باید بتوانیم سیستمی طراحی کنیم که به نحوی با استفاده از شفافیت و رمزنگاری برروی زیرساخت‌های متمرکز، اعتماد و کنترلی توزیع شده داشته باشیم.&lt;/p&gt;
&lt;h3&gt;۲. راحت کردن توسعهٔ اپلیکیشن&lt;/h3&gt;
&lt;p&gt;طراحی و توسعه نرم‌افزار، بیش از حد پیچیده و فنی است. برای توسعه یک برنامهٔ ساده، به تیمی چند نفره نیاز است و طولی نمی‌کشد که بعد از مدتی، تیم توسعهٔ اپلیکیشن‌ها به گروه‌های ۵۰ نفره و حتی بیشتر می‌رسد. نیاز به وقت و هزینهٔ زیادی است.&lt;br&gt;
زمانی پای همهٔ مردم به حوزهٔ تولید محتوا(نه به صورت حرفه‌ای. در حد پست‌های اینستاگرام یا ویدیوهای یوتیوب) باز شد و دیگر این بازی در اختیار افراد فنی نبود، تحولی در اینترنت شکل گرفت. اگر چنین اتفاقی در سطح تولید برنامه بیافتد چه می‌شود؟ هر کس از هر قشری، بتواند برای استفاده خودش اپلیکیشنی و هم کیشانش، به راحتی یک نرم‌افزار تولید کند.&lt;/p&gt;
&lt;p&gt;من فکر می‌کنم که نظر نویسنده، قابل توجه است. او مخالف وب۳ نیست، اما می‌گوید آن چه که قرار است واقعا تغییری ایجاد کند، هنوز کلید نخورده. مشکلاتی ساختاری مطرح کرده که باید بررسی شوند و راه حلی برایشان یافت. از طرفی ایده‌هایی که مطرح کرده هم بسیار جذاب به نظر می‌رسند. از وقتی این مقاله را خوانده‌ام، طرح‌های مختلفی در سرم شکل می‌گیرد تا به نحوی از این ایده‌ها استفاده کنم.
خلاصه فکر می‌کنم دیدن و صحبت کردن در مورد این مشکلات، یکی از نیازهای اساسی جامعهٔ وب۳ باشد.&lt;/p&gt;
&lt;p&gt;۱- &lt;a href="https://moxie.org/2022/01/07/web3-first-impressions.html"&gt;مقالهٔ اصلی&lt;/a&gt;&lt;br&gt;
۲- با تشکر فراوان از &lt;a href="https://virgool.io/@mh_sattarian"&gt;محمدحسن&lt;/a&gt;&lt;/p&gt;</content><category term="tec"></category><category term="وب۳"></category><category term="فنی"></category></entry><entry><title>سوراخ‌های متعدد، مارِ تکراری</title><link href="https://khoshi.net/backup.html" rel="alternate"></link><published>2022-03-03T00:00:00+03:30</published><updated>2022-03-03T00:00:00+03:30</updated><author><name>محمدحسین خوش‌مهر</name></author><id>tag:khoshi.net,2022-03-03:/backup.html</id><content type="html">&lt;p&gt;یکی از مشکلاتی که بارها با آن مواجه شدم، از دست رفتن اطلاعات بوده. بچه‌تر که بودم، در حین تلاش برای نصب اوبونتو 9.04 با آزمون و خطا، چند باری هارد پی‌سیِ منزل را به کلی پَراندم. بار اولش خیلی دردناک بود. در آن زمان من هنوز اطلاعات خاصی نداشتم که بخواهم ناراحتشان شوم و بیشتر خسارت متوجه اعضای خانواده شد.&lt;/p&gt;
&lt;table&gt;
&lt;thead&gt;
&lt;tr&gt;
&lt;th align="center"&gt;&lt;img alt="compiz" src="https://bayanbox.ir/view/4356925875141657648/compiz.jpg"&gt;&lt;/th&gt;
&lt;/tr&gt;
&lt;/thead&gt;
&lt;tbody&gt;
&lt;tr&gt;
&lt;td align="center"&gt;&lt;em&gt;قابلیت‌های رقابتی اوبونتو 9.04 در مقایسه با ویندوزxp! (منبع تصاویر:&lt;a href="https://askubuntu.com/questions/1061530/how-can-i-turn-on-wobbly-windows-on-ubuntu-mate-18-04"&gt;+&lt;/a&gt;,&lt;a href="https://www.youtube.com/watch?v=1zoXquJdwMI"&gt;+&lt;/a&gt;,&lt;a href="https://www.youtube.com/watch?v=YsUAW_AztIg"&gt;+&lt;/a&gt;,&lt;a href="https://www.softpedia.com/reviews/linux/Ubuntu-Review-111749.shtml"&gt;+&lt;/a&gt;)&lt;/em&gt;&lt;/td&gt;
&lt;/tr&gt;
&lt;/tbody&gt;
&lt;/table&gt;
&lt;p&gt;از تعریف جزئیات این مسیر که شامل گم کردن و سوزاندن فلش، اولین سورس کنترل‌های دستی، شروع به کپی کردن فایل‌ها روی هارد اکسترنال، خراب کردن هارد اکسترنال، ریکاوری چند صد فایل با نام‌های به هم ریخته، بک آپ گرفتن از تصاویر گوشی روی لپ‌تاپ، مشت زدن روی لپ‌تاپ و خراب کردن هارد و ... می‌گذرم. این داستان نه فایده‌ دارد، نه تمامی. مستقیم برویم سراغ آخرین ضربه‌ای که خوردم (که البته فرق چندانی با قبلی‌ها ندارد).&lt;br&gt;
من در استفاده از خط فرمان کمی بی احتیاطم. اخیرا سعی کردم با ترکیب دستورات find، head و xargs (که استفاده از آن را تازه شروع کرده‌ام)، فایل‌هایی که همان روز، اشتباها در ~ ساخته شده بود را پاک کنم. دستور را نوشتم و rf- را ضمیمهٔ rm کردم که فولدرها بی‌دردسر پاک شوند. همین شد که ۴-۵ فولدر اضافه تر را پاک کردم. هنوز هم دقیقا نمی‌دانم دقیقا چه فایل‌هایی بوده. چون همان موقع متوجه نشدم. فقط می‌دانم که Downloads، Documents و Videos هم در بینشان بود. تلاش‌هایم برای ریکاوری هم جواب نداد. (با این که زخم خورده‌ام ولی تقریبا هیچ وقت تجربهٔ رضایت بخشی از ریکاوری در لینوکس نداشته‌ام. اگر کسی ابزار خوبی امتحان کرده و نتیجه گرفته، ممنون می‌شوم به من هم معرفی کند.) در نهایت سعی کردم واقعیت را بپذیرم و با شرایط کنار بیایم! کاری که در آن ورزیده شده‌ام.&lt;/p&gt;
&lt;p&gt;به جز کنار آمدن با شرایط، دو تغییر کوچک هم ایجاد کردم. تغییراتی که برای همه بدیهی‌اند، اما تا قبل از این، همیشه پشت گوش می‌انداختم. حالا که انجامشان دادم، دیدم که واقعا راحت‌تر از آن چیزی بود که فکرش را می‌کردم و وقت بسیار کمی گرفت.&lt;/p&gt;
&lt;h3&gt;۱. بک‌آپ گرفتن دوره‌ای&lt;/h3&gt;
&lt;p&gt;برای این کار از برنامهٔ &lt;a href="https://wiki.gnome.org/Apps/DejaDup"&gt;Déjà Dup&lt;/a&gt; استفاده کردم. با نام deja-dup از مخازن رسمی قابل نصب بود. محیط برنامه به شدت ساده است. کافی است در محیط گرافیکی‌اش، دایرکتوری/دایرکتوری‌هایی که می‌خواهیم ازشان بک‌آپ بگیریم را تعیین کنیم (من کل Home را انتخاب کردم)، اگر مسیری قرار است استثنا شود را تعیین کنیم (من Trash را استثنا کردم)، مقصد را تعیین کنیم (مسیری مخصوص این کار در هارد اکسترنالم ایجاد کردم) و تعیین کنیم که هر چند وقت یک بار می‌خواهیم این کار انجام شود(برای من بک‌آپ هفتگی کافی است). و تمام. حالا هر آخر هفته تلاش می‌کند که بک‌آپ بگیرد و اگر هارد متصل نباشد پیغامی می‌آید که روند بک‌آپ گیری به تاخیر افتاده و به محض این که هارد را متصل کنم، خودش کارش را شروع می‌کند.&lt;br&gt;
خوبی‌اش این است که اگر در آن لحظه با هاردْ کار دیگری داشته باشیم، با یک کلیک می‌شود پروسه را متوقف کرد و دوباره با یک کلیک، پروسه ادامه پیدا می‌کند.&lt;br&gt;
اگر هم امنیت فایل‌هایتان برایتان مهم است، می‌توانید گزینهٔ رمز‌گذاری را هم فعال کنید و رمزی برای فایل‌هایتان بگذارید. فقط هر بار موقع شروع بک‌آپ باید رمز را وارد کنید.
تمام مراحل نصب و تنظیم این برنامه، حتی اگر اینترنت کندی داشته باشید، حداکثر ۲ دقیقه طول می‌کشد.&lt;/p&gt;
&lt;h3&gt;۲. فرستادن فایل‌ها به سطل زباله&lt;/h3&gt;
&lt;p&gt;بماند که من عادت کرده‌ام به جای "delete" همیشه از "shift+delete" استفاده می‌کنم، اما همان طور که گفتم، معمولا در خط فرمان برایم مشکل ایجاد می‌شود. فعال کردن سطل زباله برای خط فرمان هم کار راحتی است. کافی است برنامه trash-cli را که باز هم در مخازن رسمی موجود است را نصب کنید و alias زیر را به فایل کانفیگ بش‌تان (zshrc. برای من) اضافه کنید تا از این به بعد به جای حذف، فایل‌ها را به Trash انتقال دهید و یک فرصت اضافه بخرید. این کار هم، با فرض این که راه خروج از vim را نمی‌دانید و لازم است سرچ کنید، بیشتر از قبلی طول نخواهد کشید.&lt;/p&gt;
&lt;div class="highlight"&gt;&lt;pre&gt;&lt;span&gt;&lt;/span&gt;&lt;code&gt;alias rm=&amp;quot;trash-rm&amp;quot;
&lt;/code&gt;&lt;/pre&gt;&lt;/div&gt;

&lt;p&gt;این مطلب حاوی هیچ گونه آموزش فنی نیست. صرفا برای یادآوری و کمی اصرار کردن است، که اگر شما هم مثل من از این راه زخم خورده‌اید، &lt;strong&gt;همین الان&lt;/strong&gt; با چند دقیقه وقت گذاری، احتمال از دست رفتن دوبارهٔ اطلاعاتتان را کاهش دهید.&lt;/p&gt;</content><category term="tec"></category><category term="لینوکس"></category><category term="فنی"></category></entry><entry><title>وبلاگ نویسی در ۱۵ دقیقه</title><link href="https://khoshi.net/blogging-in-15-minutes.html" rel="alternate"></link><published>2022-03-02T00:00:00+03:30</published><updated>2022-03-02T00:00:00+03:30</updated><author><name>محمدحسین خوش‌مهر</name></author><id>tag:khoshi.net,2022-03-02:/blogging-in-15-minutes.html</id><content type="html">&lt;p&gt;عنوان این نوشته از &lt;a href="https://motamem.org/%D9%86%D8%B8%D9%85-%D8%B4%D8%AE%D8%B5%DB%8C-%D8%AF%D8%B1-%D9%BE%D8%A7%D9%86%D8%B2%D8%AF%D9%87-%D8%AF%D9%82%DB%8C%D9%82%D9%87/"&gt;اینجا&lt;/a&gt; برداشته شده. محتوایش هم همین طور!&lt;br&gt;
این چند سال اخیر، تحت تاثیر آن مطلب بود و &lt;a href="https://mrshabanali.com/%D8%A8%D8%A7-%D9%85%D8%AA%D9%85%D9%85-%D8%AA%D8%A7-%D8%B9%DB%8C%D8%AF-%D9%86%D9%88%D8%B1%D9%88%D8%B2-%DA%AF%D8%A7%D9%85-%D8%A7%D9%88%D9%84/"&gt;این یکی&lt;/a&gt; ، سعی کرده‌ام قبل از تحویل سال، تغییری در زندگی‌ام ایجاد کنم. یک سال نوشتنِ روزانه، یک سال مطالعه و یک سال مدیتیشن. البته کلنگ برخی تغییرات را هم قبل از شروع نیم سال یا شروع فصل زده‌ام. خلاصه که این روش تا این جا برای من جواب داده.&lt;br&gt;
شاید خروجی من از بیرون افزایش چشم‌گیری نداشته، اما در این مدت، چیز‌های زیادی تجربه کرده‌ام. تجربه‌های جدید که حتما نباید در فلان پوزیشنِ فلان شرکت بزرگ کسب شود یا در مناطق دور افتادهٔ یک کشور خارجی رخ دهد. دیدن روزانه طلوع آفتاب یا کوهنوردی هفتگی هم نوعی تجربه جدید است، اگر نگاه درست به آن وجود داشته باشد.&lt;br&gt;
قصد داشتم امسال هم، تغییری به خودم عیدی دهم. چند گزینه را لیست کردم. یکی از قدیمی‌ترین‌هایشان همین وبلاگ نویسی بود. سال‌ها بود که گوشه ذهنم نشسته بود. درست است که معمولا نشنیده می‌گرفتمش، اما نگاه خیره‌اش روز به روز داشت آزار دهنده‌تر می‌شد. فرار از این نگاه‌ها، یکی از دلایل اصلی برای زمان شروع بود.&lt;br&gt;
البته که دلایل شروع بیشتر از این بود. بالاخره این فکر الکی در مخم فرو نرفته بود. اول این که &lt;a href="https://mrshabanali.com/%da%86%d9%86%d8%af-%d9%be%db%8c%d8%b4%d9%86%d9%87%d8%a7%d8%af-%d9%88%d8%a8%d9%84%d8%a7%da%af-%d9%86%d9%88%db%8c%d8%b3%db%8c/"&gt;توصیهٔ اکید استاد&lt;/a&gt; بود. حتما یک خاصیتی داشته که این گونه به آن امر شده! دوم هم این که برای منی که شاید بیش از حد منفعلم، هر فعالیتی می‌تواند مفید باشد. گفتم کمی چرند بنویسم و اشتباه کنم، بلکه کمتر از اشتباه کردن بترسم. دلایل دیگرش هم دیگران زیاد گفته‌اند. در میان این هم، برخی فوایدش مرا کم کم قلقلک داد تا کار به این جا کشید.
اما همین که دیگر نمی‌توانم بگویم «همیشه دوست داشتم یک وبلاگ داشته باشم» خودش دستاورد بزرگی است.&lt;/p&gt;
&lt;p&gt;همان طور که گفتم برای شروع، روزی ‍۱۵ دقیقه برای نوشتن در نظر گرفته‌ام. البته روز‌های اول، گاهی هم بخشی از این وقت را به کارهای جانبی مثل ور رفتن با ظاهر سایت، یا پیدا کردن یک ادیتور مناسب یا چیزهای دیگر گذرانده‌ام. برای این که این زمان‌های جانبی بیش از حد نشود، معیار دیگری هم به جز وقت گذاشتم تا کمتر از زیر نوشتن فرار کنم. هر بار باید حداقل ۳۰۰ کلمه بنویسم. درست است که در ۱۵ دقیقه بیش از آن می‌شود نوشت؛ اگر بدانی چه چیزی می‌خواهی بنویسی.&lt;/p&gt;
&lt;p&gt;لیستی از موضوعات احتمالی هم تهیه کرده‌ام که قطعا خیلی‌هایشان نوشته نمی‌شوند و از آن‌هایی هم که نوشته می‌شوند، خیلی‌هایشان منتشر نمی‌شوند. فعلا معیار، صرفا نوشتن است. اگر روزی هم موضوعی برای نوشتن نداشته باشم، قصد دارم در مورد کلمه‌ای تصادفی، ۳۰۰ کلمه بنویسم. نه این که هر چه توانستم تایپ کنم، بلکه باید منسجم و واقعا در مورد همان عنوان باشد. قالب و ادبیاتش هم خیلی از همین پست‌های وبلاگی دور نباشد. کلمه را هم از توی دهخدا پیدا می‌کنم.&lt;br&gt;
چون این فرایند خیلی سخت می‌تواند باشد، از روزی که چنین فکری به سرم زده، بدون موضوع نمانده‌ام! امیدوارم به این تنبیه دچار نشوم.&lt;/p&gt;
&lt;p&gt;با این حجم از وقت گذاری حدس می‌زنم بتوانم در این چهل روز اول، که ده روزش برای اتفاقات غیرمنتظره است و ۳۰ روزش رسما حساب می‌شود، هفته‌ای یک پست منتشر کنم. اگر خوب بود همین روند را حفظ می‌کنم، اگر هم نه، احتمالا مثل بقیه عادت‌هایم، کم کم به گونه‌ای که با بقیهٔ زندگی‌ام بیشترین تناسب را داشته باشد، تغییر می‌کند.&lt;/p&gt;</content><category term="writing"></category><category term="وبلاگ نویسی"></category></entry><entry><title>مرا نخوان</title><link href="https://khoshi.net/two-kinds.html" rel="alternate"></link><published>2022-02-25T00:00:00+03:30</published><updated>2022-02-25T00:00:00+03:30</updated><author><name>محمدحسین خوش‌مهر</name></author><id>tag:khoshi.net,2022-02-25:/two-kinds.html</id><content type="html">&lt;p&gt;آدم‌هایی که محتوا تولید می‌کنند، عموما دو دسته‌اند:&lt;/p&gt;
&lt;p&gt;۱- آدم‌هایی که می‌دانند از چه چیزی صحبت می‌کنند. این‌ها نیازی ندارند برای نوشتن مطلب، به ترجمه و سرقت متوسل شوند. دست روی کیبورد ببرند، حرفِ خودشان با صدای خودشان روی صفحه می‌آید. نه این که زحمتی برایشان نداشته باشد، ولی عمدهٔ زحمتش را قبلا کشیده‌اند. این‌ها آنقدر از دانش و تجربه انباشته و لبریز شده‌اند و این دانش در تک تک رفتار و گفتارشان سرازیر می‌شود و حالا حرف‌هایشان در قالب محتوا ریخته شده. پست وبلاگ یا هر نوشته یا محتوای دیگرشان، فقط بخشی از داناییشان است. حرف‌های نگفته‌شان بیشتر از نوشته‌هایشان است.&lt;/p&gt;
&lt;p&gt;۲- دسته دوم ولی هنوز پر نشده‌اند. برای نوشتن یک پست، باید ۱۰ پست دیگر بخوانند و از کتاب و فیلم و چیز‌های دیگر مدد بگیرند تا ریز ریز بتوانند مطالب لازم برای یک نوشته را سر هم کنند و با زحمت به انتشار برسانند. گاهی هم توان تحمل این همه زحمت را ندارند و متنی پوچ و بی‌مایه را در معرض دید دیگران قرار می‌دهند.&lt;br&gt;
نه این که این‌ها بد باشند! این‌ها در همین نوشتن‌ها رشد می‌کنند. من خودم، اگر اصلا به حساب بیایم، از همین دسته‌ام. مدام به فکرم که نوشتهٔ بعدی را از کجا و به چه بهانه باید جور کنم. مطلبش را از که قرض بگیرم(!) و متنش را از روی دست که بنویسم؟&lt;/p&gt;
&lt;p&gt;دنبال کردن گروه اول برای مخاطب مفید است. آن‌ها پیامکشان هم آموزنده است و برای کسی که گوش کند، درس دارد. حتی سکوتشان حرف دارد برای گفتن. پای صحبتشان، چیزی گیر عابرین گذری هم می‌آید؛ حتی اگر ظرفیت کلاس درسشان را نداشته باشند.
گروه دوم ولی هنوز حرف برای گفتن ندارند. تکرار می‌کنند تا یاد بگیرند. نوشتن، بیشتر برای خودشان مفید است، نه دیگران. این‌ها را معمولا دوستانشان می‌خوانند و با هم نظری رد و بدل می‌کنند و با هم رشد می‌کنند. ارزش همراهی کردن دارند، ولی ارزش دنبال کردن، نه.&lt;/p&gt;
&lt;p&gt;مشکل جایی شروع می‌شود که افرادی از گروه دوم، ادای گروه اول را دربیاورند، یا بدتر از آن، خودشان باورشان شود که از آن دسته‌اند. اول با رویای عضویت در گروه اول شروع می‌کنند و بعد به جای تمرکز روی شخصیت و پیشینهٔ اشخاص گروه اول، سعی می‌کنند بخشی از خروجی‌شان را کپی کنند. مخاطب هم امروز زیاد است. بالاخره تعدادی هستند که سره را از ناسره نشناسند و به دنبال این‌ها بیافتند. آن وقت این خودش می‌شود دلیل برای جذب مخاطب بیشتر و فریب خوردن بیشتر نویسنده و خیلی از اوقات، محروم شدنش از رشد واقعی؛ و البته، تلف شدن وقت مخاطبین.
دلم برای آنانی که ناخواسته در این ورطه می‌افتند، می‌سوزد، اما آنان که با علم به جهلشان، ادای علم درمی‌آورند، ارزش دل سوزی ندارند.&lt;/p&gt;
&lt;p&gt;همان طور که گفتم، من از گروه دومم. یک تازه کار. پس وظیفه خود می‌دانم که صراحتا اعلام کنم این جا ارزش دنبال کردن ندارد. اگر وقت دارید، بروید سراغ افراد گروه اول و چیزی به خودتان اضافه کنید.&lt;/p&gt;</content><category term="other"></category><category term="وبلاگ نویسی"></category></entry><entry><title>ترمینال‌های رنگی</title><link href="https://khoshi.net/colorized-ssh.html" rel="alternate"></link><published>2022-02-24T00:00:00+03:30</published><updated>2022-02-24T00:00:00+03:30</updated><author><name>محمدحسین خوش‌مهر</name></author><id>tag:khoshi.net,2022-02-24:/colorized-ssh.html</id><summary type="html">&lt;p&gt;چه طور بین ترمینال‌های مختلف گم نشیم و اشتباهی سرور پروداکشن رو ری‌استارت نکنیم؟&lt;/p&gt;</summary><content type="html">&lt;p&gt;من خیلی از اوقات مجبورم هم‌زمان با سرورهای مختلفی کار کنم و ترمینال‌های متعددی برای ssh زدن به هر کدام باز کنم. گاهی اوقات آن‌ها را با هم اشتباه می‌گیرم و پیش آمده که به جای سرور دولوپ، سرور پروداکشن را ری‌استارت کنم. حتما راه‌حل‌های مختلفی برای حل این مشکل هست. کاری که من کردم این بود:&lt;/p&gt;
&lt;p&gt;برای هر کدام از سرورها، رنگی مشخص کردم و کاری کردم که وقتی به آن سرور وصل می‌شوم، ترمینال با رنگ خودش باز شود. در این صورت دیگر کمتر سرور آبی را با سرور قرمز اشتباه می‌گیرم!&lt;/p&gt;
&lt;p&gt;مراحل اجرای این کار در اوبونتو از این قرار است:&lt;/p&gt;
&lt;ol&gt;
&lt;li&gt;ساختن کلید احراز هویت ssh و کپی کردنش تو سرورها&lt;/li&gt;
&lt;li&gt;ذخیره یوزر و آدرس سرورها در کانفیگ ssh&lt;/li&gt;
&lt;li&gt;ایجاد پروفایل‌های مختلف در تنظیمات GNOME Terminal&lt;/li&gt;
&lt;li&gt;نوشتن alias برای دستور ssh&lt;/li&gt;
&lt;li&gt;و یک تغییر اضافه برای تیماکسی‌ها&lt;/li&gt;
&lt;/ol&gt;
&lt;p&gt;مرحله ۱ و ۲ را فقط برای این که این لیست کامل باشد نوشتم.&lt;/p&gt;
&lt;h3&gt;۳. ایجاد پروفایل‌های مختلف در تنظیمات GNOME Terminal&lt;/h3&gt;
&lt;p&gt;من از ترمینال پیش‌فرض اوبونتو استفاده می‌کنم. در تنظیمات آن می‌توان پروفایل‌های متفاوتی ایجاد کرد. همیشه برایم سوال بود که این پروفایل‌ها به چه کار می‌آیند که به جواب سوالم رسیدم.
در Prefrences، پروفایل‌های جدیدی ایجاد کنید و نام پروفایل را برابر با نامی که در مرحله قبل برای هر سرور انتخاب کرده‌اید قرار دهید. بعد از ایجاد پروفایل، روی نامش کلیک کنید و در تب Colors، تیک گزینهٔ &lt;em&gt;Use colors from system theme&lt;/em&gt; را بردارید و رنگ دلخواه خود را تعیین کنید.&lt;/p&gt;
&lt;h3&gt;۴. نوشتن alias برای دستور ssh&lt;/h3&gt;
&lt;p&gt;متن زیر را متناسب با بش‌تان در zshrc. یا bashrc. یا هر جای دیگر که لازم است قرار دهید.&lt;/p&gt;
&lt;div class="highlight"&gt;&lt;pre&gt;&lt;span&gt;&lt;/span&gt;&lt;code&gt;&lt;span class="nv"&gt;custom_ssh&lt;/span&gt; &lt;span class="ss"&gt;()&lt;/span&gt; {
  &lt;span class="k"&gt;if&lt;/span&gt; [[ &lt;span class="s2"&gt;&amp;quot;&lt;/span&gt;&lt;span class="s"&gt;$1&lt;/span&gt;&lt;span class="s2"&gt;&amp;quot;&lt;/span&gt; &lt;span class="o"&gt;=~&lt;/span&gt; &lt;span class="o"&gt;^&lt;/span&gt;&lt;span class="ss"&gt;(&lt;/span&gt;&lt;span class="nv"&gt;dev&lt;/span&gt;&lt;span class="o"&gt;|&lt;/span&gt;&lt;span class="nv"&gt;api&lt;/span&gt;&lt;span class="ss"&gt;)&lt;/span&gt;$ ]]&lt;span class="c1"&gt;; then&lt;/span&gt;
    &lt;span class="nv"&gt;gnome&lt;/span&gt;&lt;span class="o"&gt;-&lt;/span&gt;&lt;span class="nv"&gt;terminal&lt;/span&gt; &lt;span class="o"&gt;--&lt;/span&gt;&lt;span class="nv"&gt;window&lt;/span&gt;&lt;span class="o"&gt;-&lt;/span&gt;&lt;span class="nv"&gt;with&lt;/span&gt;&lt;span class="o"&gt;-&lt;/span&gt;&lt;span class="nv"&gt;profile&lt;/span&gt; &lt;span class="mh"&gt;$1&lt;/span&gt; &lt;span class="o"&gt;--&lt;/span&gt; &lt;span class="nv"&gt;ssh&lt;/span&gt; &lt;span class="mh"&gt;$1&lt;/span&gt;
  &lt;span class="k"&gt;else&lt;/span&gt;
    &lt;span class="nv"&gt;ssh&lt;/span&gt; &lt;span class="mh"&gt;$1&lt;/span&gt;
  &lt;span class="nv"&gt;fi&lt;/span&gt;
}
&lt;span class="nv"&gt;alias&lt;/span&gt; &lt;span class="nv"&gt;ssh&lt;/span&gt;&lt;span class="o"&gt;=&lt;/span&gt;&lt;span class="s1"&gt;&amp;#39;&lt;/span&gt;&lt;span class="s"&gt;custom_ssh&lt;/span&gt;&lt;span class="s1"&gt;&amp;#39;&lt;/span&gt;
&lt;/code&gt;&lt;/pre&gt;&lt;/div&gt;

&lt;p&gt;نام سرور و پروفایلی که من انتخاب کرده بودم، dev و api بود. هر نامی که در دو مرحلهٔ قبل تعیین کردید را با این‌ها جایگزین کنید و اگر بیشتر هستند، با "|" از هم جدایشان کنید و در همان جا بنویسید.
اجرای "source .bashrc" را بعد از ذخیره کردنش فراموش نکنید.
این هم از نتیجهٔ کار:&lt;/p&gt;
&lt;p&gt;&lt;img alt="ssh" src="https://bayanbox.ir/view/8127303786134084568/ssh.gif"&gt;&lt;/p&gt;
&lt;p&gt;اگر بخواهید، می‌توانید برای ssh به سرورهای جدید هم پروفایلی بسازید تا با سیستم خودتان اشتباه‌شان نگیرید. من اسم این پروفایل را گذاشته‌ام "ssh". کافی است "ssh $1" که بعد از else آمده را با این جایگزین کنید:&lt;/p&gt;
&lt;div class="highlight"&gt;&lt;pre&gt;&lt;span&gt;&lt;/span&gt;&lt;code&gt;gnome-terminal --window-with-profile ssh -- ssh $1
&lt;/code&gt;&lt;/pre&gt;&lt;/div&gt;

&lt;h3&gt;۵. یک تغییر اضافه برای تیماکسی‌ها&lt;/h3&gt;
&lt;p&gt;من برای کار بر روی سیستم‌های ریموت از تیماکس استفاده می‌کنم. به صورتی که معمولا یک سشن به نام من روی آن سرور هست و پنجره‌های مختلفی روی آن باز است. این جا نمی‌خواهم از قابلیت‌های tmux بگویم. با این تغییر، بعد از اتصال به سرور، مستقیم به سشن مورد نظر وصل می‌شوم و یا اگر سشنی با آن نام وجود نداشته باشد، ساخته می‌شود. بدیهی است که از قبل باید tmux روی سرور نصب باشد.
برای این کار کافی است به جای&lt;/p&gt;
&lt;div class="highlight"&gt;&lt;pre&gt;&lt;span&gt;&lt;/span&gt;&lt;code&gt;gnome-terminal --window-with-profile $1 -- ssh $1
&lt;/code&gt;&lt;/pre&gt;&lt;/div&gt;

&lt;p&gt;این را جایگزین کنید:&lt;/p&gt;
&lt;div class="highlight"&gt;&lt;pre&gt;&lt;span&gt;&lt;/span&gt;&lt;code&gt; gnome-terminal --window-with-profile $1 -- ssh $1 -t &amp;#39;tmux a -t khoshi || tmux new -s khoshi&amp;#39;
&lt;/code&gt;&lt;/pre&gt;&lt;/div&gt;

&lt;p&gt;تغییرات دیگری هم برای اتصال به vpn قبل از ssh به سرور (معمولا vpnهای سازمانی) هست که باشد برای بعد. در مورد دردسرهایم با vpnها و راه‌حل‌هایشان باید جداگانه توضیح دهم.&lt;/p&gt;</content><category term="فنی"></category><category term="لینوکس"></category><category term="ترمینال"></category></entry></feed>